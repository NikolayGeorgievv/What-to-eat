ingredients,recipe name,recipe
"агнешки котлети - 1 кг
ориз - около 350 - 400 г
спанак - 250 - 300 г
пресен лук - 2 вр.
пресен чесън - 1 вр.
джоджен - 1 ч.л. или на вкус
чубрица - 1/2 ч.л.
сушени зеленчуци - 1 с.л.
червен пипер - 1/2 ч.л.
черен пипер - 1/2 ч.л.
кимион - 2 щипки
бяло вино - около 150 мл
сол
олио",Агнешки котлети с ориз и спанак на фурна,"Използвайте по-дебело нарязани агнешки котлети, за да останат сочни и крехки след печенето.

Овкусете ги със малко сол, червен пипер, черен пипер, джоджен, кимион и чубрица. Полейте с чашка бяло вино и оставете в хладилника за няколко часа. Ако нямате време, не е проблем да пропуснете тази стъпка.

Подредете котлетите в намазнена тавичка заедно с маринатата. Може да сипете и малко водичка на дъното. Тавата трябва да е предвидена, така че после да събере и ориза със зелениите.

Завийте с алуминиево фолио и печете около 35 минути (месото трябва да е полуготово, времето за печене зависи от големината и дебелината на котлетите).

Докато се пече месото си подгответе ориза. Измийте го от нишестето.

Пресния лук, пресния чесън и спанака почистете и накълцайте.

Загрейте малко олио във дълбок и голям тиган. Запържете първо лука и чесъна до омекване, след това добавете спанака с малко сол. Гответе, докато и той омекне, разбърквайки периодично.

Накрая сложете ориза и бъркайте около 3 минути.

Прехвърлете в тавичката, от която предварително сте извадили полуизпечените агнешки котлети. Налейте вода в пропорции, които отговарят на вида ориз, който сте използвали (следвайте указанията на пакета). Водичката ще се смеси със соса и мазнината от печенето на месото, което ще придаде наситен вкус на бульона.

Въпреки това, опитайте на вкус и си добавете сол, джоджен и чубричка по ваш вкус, както и лъжица сушени зеленчуци. Правя бульона една идея по-солен заради ориза. Ако агнешкото ви не е много мазно, може да добавите и малко олио.

Подредете котлетите отгоре, течността почти ги покрива.

Печете до поемане на бульона и пълна готовност на ориза и месото."
"пилешко месо - 300 г
чедър - 4 - 6 слайса
тортили - 2 - 3 броя
майонеза - 90 г
кетчуп - 60 г
горчица - 30 г
портокалов сок - 1/2 бр.
айсберг - 1/2 бр.
домати - 1 бр.
червен лук - 1/2 бр.
червен пипер
сол
зехтин",Тортила с пиле и домашен сос,"Започваме със соса, като смесваме майонезата, кетчупа и горчицата, след което разбъркваме добре и добавяме портокаловия сок, лютия червен пипер и солта. Отново разбъркваме добре и сосът вече е готов.

Оставяме го в хладилника и започваме да си режем пилето на жулиени. След като сме го нарязали, го овкусяваме със сол, черен пипер, червен пипер. Собавяме малко зехтин и втриваме подправките в пилето, като го масажираме.

След това пускаме тигана на средна температура и си готвим пилето вътре за около 5 мин. Когато стане златисто, го изваждаме от тигана в чинийка.

Нарежете айсберга, домата и лука на тънки филийки и сме готови да сглобяваме тортилката.

Пуснете тигана на ниска температура и си запечете една питка в него, след това я изкарайте на дъска или в чиния и добавете, една хубава лъжица сос в центъра на плоската питка и с въртеливи движения го разнесете на всякъде.

Добавете два слайса чедър, така че да обхванат цялата тортила по дължина, след това върху него добавяте част от месото и от зеленчуците и загъвате. Запечатайте тортилата първо точно там, където се свързват двата края. За по 30 сек. я запечете от всички страни и е готова. Направете същото и с другите."
"агнешко месо - около 2 кг
картофи - 1 кг
моркови - 2 бр.
зелен лук - 4 стръка
челядинки - 200 г
сол
подправка за агнешко месо
селъри - 2 стръка
джоджен - 4 стръка
масло - 50 г
олио - 5 с.л.
чесън - 4 скилидки",Бавно печено агнешко с картофи и челядинки,"Обелете и почистете картофите и морковите.

Нарежете ги на подходящи парчета.

Подредете ги на дъното на тенджера за бавно готвене.

Нарежете стръковете селъри и лук и ги добавете към останалите зеленчуци.

Добавете и обелените скилидки чесън.

Добавете челядинките, овкусете със сол и полейте с олиото.

Овкусете агнешкото с подправката и намажете парчетата месо с масло.

Наредете месото върху зеленчуците.

Добавете 1и 1/2 ч.ч. топла вода.

Наредете отгоре стръковете джоджен.

Похлупете с капака и сложете тенджерата в студена фурна.

Печете на 200 °C за около 2 часа.

Междувременно може да проверите готовността на печеното агнешко."
"кори за баница - 500 г
яйца - 5 бр.
кисело мляко - 500 г
сода бикарбонат - 1 ч.л.
сирене - 150 - 200 г натрошено
олио - 30 г
краве масло - парченца за отгоре",Пухкава и вкусна баница с готови кори,"В тава с хартия за печене събирах небрежно всяка кора поотделно и ги слагах една до друга. Поръсих ги с половината от общото количество олио и със сиренето.

В купа разбих с вилица яйцата, в млякото сложих сода бикарбонат да шупне и го добавих към яйцата. В купата добавих и останалото количество олио и разбърках добре.

После внимателно с лъжица слагах навсякъде от яйчената смес.

На места слагам парченца краве масло, оставих пет минути да попие леко сместа в корите и сложих тавата в студена фурна.

Включих на 180° и сложих таймера на 30 минути. Точно след 30 минути на най-долно ниво във фурната, баницата със сирене беше готова."
"брашно - 700 г
вода - 300 мл
олио - 3 с.л.
сол - 1 ч.л.
оцет - 1 с.л.
олио - 100 мл за намазване сирене - 500 г
яйца - 3 бр.
краве масло - 200 г",Домашна дърпана баница с яйца и сирене,"Пресейте брашното. Направете кладенче и сложете оцета, олиото, солта и водата. Разбъркайте и почнете да месите.

Разточете на руло, срежете на 5 равни части и ги направете на топки. Намажете топките с олио. Направете ги под формата на малки питки, увийте ги със стреч фолио и ги оставете за 30 минути.

Смесете сиренето и яйцата. Започнете да дърпате питките, за да станат като тънки кори, като постоянно си мажете ръцете с олио, после намажете с разтопено краве масло, сложете от плънката и навийте на руло.

Намажете тавата с част от разтопеното масло. Поставете рулото в тава, оформяйки витата баница в кръг, като започнете от центъра.

В предварително загрята фурна печете домашна дърпана баница с яйца и сирене 30 минути на 200°C до зачервяване."
"праз - 4 стръка (или повече ако е тънък)
сирене - 400 г + извара
яйца - 3 бр.
кисело мляко - половин кофичка
брашно - 1/2 ч.ч.
сода бикарбонат - 1/2 ч.л.
олио - микс с краве масло
джоджен
черен пипер
сол",Баница с праз лук,"Задушаваме нарязания праз лук в масло, посоляваме и добавяме подправките по наш вкус.

Оставяме настрана да изстине.

Слагаме содата в киселото мляко. Разбиваме яйцата и добавяме брашното. Разбъркваме добре, за да не останат бучки. Добавяме натрошеното сирене, задушения праз, киселото мляко и сол, но умерено. Пак разбъркваме, за да хомогенозираме сместа.

Разтопяваме масло и почваме съществената част.

Кора, мазнина, върху нея още една кора и от сместа равномерно. Навиваме на пура и слагаме в предварително намазана с масло тава.

Намазваме с масло готовата баница с праз и печем на 180°C, докато порозовее и замирише в цялата къща.

Баница с праз лук е вкусна е и топла, и студена с айрян."
"заек - 1 бр.
шалот - 300 г
картофи - 500 г
лук - 300 г дребен
моркови - 2 бр.
чушки - 2 бр.
олио - 1/2 ч.ч.
масло - 70 г
черен пипер млян
бяло вино - 150 мл
сол
универсална подправка - за месо
чесън - 2 глави
джоджен - 2 клончета сух",Печен заек с бяло вино върху зеленчуци,"Обелете картофите, измийте ги и ги нарежете.

Почистете шалота, чесъна и лука от люспите.

Почистете морковите и чушките и ги нарежете.

На дъното на тава с капак, наредете зеленчуците.

Овкусете със сол и налейте олиото.

Готовият заек оваляйте в подправки за месо и млян черен пипер.

Намажете го с маслото.

Сложете го върху зеленчуците.

Добавете клонки сух джоджен.

Полейте с бялото вино и похлупете тавата със заека с капака.

Печете на 200 °C д загряването на тавата, след което намалете градусите на 180°C.

Печете апетитния заек около 2 часа до готовност."
"заек - охладен около 1.4 кг
лук - 1 глава
моркови - няколко броя дребни
олио - 5 с.л.
сол
черен пипер - на зърна
дафинов лист
магданоз
СОС
масло - 20 г
брашно - 2 с.л.
бяло вино - 1 ч.ч.
бульон - 1 ч.ч.
сол
черен пипер
гъби - 300 г",Задушен заек с гъби във винен сос,"Нарязах заека на порции и запържих месото в загрято олио до златисто от всяка страна.

Прибавих в тенджерата при месото нарязана на едро глава кромид лук, цели дребни моркови, зърна черен пипер, дафинов лист, сол, магданоз и налях вода, колкото да облее продуките.

Сварих месото за 30 минути в тенджера под налягане.

След това извадих месото и морковите в тава, а бульона прецедих. Една част от него използвах за соса, а останалото количество охладих, налях в бутилка и замразих за друго ястие.

Когато варя месо и ми остане заешки бульон, го замразявам и така винаги имам в наличност. Щом ми потрябва, слагам бутилката в купа с гореща вода и до половин час вече имам вкусен бульон.

Приготвих соса, като загрях маслото и запържих в него брашното, докато промени цвета си.

След това прибавих на тънка струя, бъркайки чаша бульон и чаша бяло вино.

Към сос прибавих и гъбите и оставих на котлона да къкри няколко минути.

Залях месото с горещия сос и сложих тавата със заешко в загрята фурна да се запече за 20 минути, до златисто.

Задушен заек с гъби във винен сос може да сервирате с бяло вино и любима свежа салата."
"заек - 1 бр. домашен
лук - 1 бр.
моркови - 1 бр.
черен дроб - от заека
спанак - 100 г
черен пипер
сол
олио
ориз - 70 г
масло - 100 г
заешки бульон - 1 буркан
маруля - 4 листа",Пълнен домашен заек,"Заекът се измива и осолява добре отвътре и отвън. Слага се в йенска тенджера, докато се приготви плънката.

Лукът се почиства и нарязва на ситно. Морковът се обелва и измива. Настъргва се. Дробчето се измива и нарязва на ситно.

Спанакът се измива и нарязва на лентички. В тиган се слага олио да загрее. Добавят се лукът и морковът да се запържват. Добавя се дробчето.

Добавя се и оризът да се запържи. Овкусява се със сол и черен пипер, като се предвижда и солеността на бульона.

Добавя се от бульона, колкото е необходимо за сготвяне на ориза. Добавя се спанакът. Разбърква се.

Когато оризът е готов, се пълни заекът. Върху него се слагат парченца масло.

В тенджерата се сипва, ако е останал от бульона, или малко вода. Пече се около 3 часа.

Като се запече от едната страна, се обръща, да се запече и от другата страна. Пълнения домашен заек се поднася върху листата от маруля."
"заешко месо - 1 кг. /4 бр. порции/
картофи - 20 бр. пресни малки картофа
лук кромид - 2 бр.
моркови - 4 бр.
чубрица - 2 щипки
гюзум - ½ връзка джоджен
черен пипер
червен пипер
сол
олио - 100 мл
доматен сок - 250 мл
вода - 200 мл",Заешко със зеленчуци в глинен гювеч,"Заешко със зеленчуци в глинен гювеч - ароматен, вкусен и толкова любим на цялото семейство.

Ползваме пресни домашни малки картофи или купени такива. Почистваме и нарязваме на по 4 парченца всяко.

Лука почистваме и режем на едро. Гюзума – пресен режем на ситно. Морковите ги белим и режем на кръгчета с къдраво ножче.

Режем си заешкото месо на порции. Отделяме си 4 бр. от тях. В моя случай зайчето беше 3 кг. И си отделих 4 порции от 1 кг. На дъното на глинения гювеч слагаме ½ олио.

На дъното картофите, лука и морковите, които предварително сме овкусили със сол, черен пипер, гюзум и суха чубрица.

Заешкото месо ръсим всяко парче от двете страни със сол, черен пипер и червен пипер. Нареждаме ги отгоре месото.

Ръсим с гюзум. Изливаме водата и доматеният сок – домашен, смелени домати от бутилка. Наливаме другата ½ олио. Слагаме капака. Пъхаме във фурната и печем заешкото с картофи на 250 градуса за 100 мин., после махаме капака и печем още 10 мин. Поднасяме гювеча със заешко."
"пресято брашно - 400 г и още малко за доомесването
сол - 1/2 ч.л.
захар - 1/2 ч.л.
топла вода - 250 мл
оцет - 1 с.л.
олио - 2 с.л.",Точени банички на тиган,"Пресейте 400 г брашно и към него добавете първо солта и захарта, а после водата, оцета и олиото. Замесете тестото.

Прехвърлете на плота и продължавайте да месите, като добавите още малко брашно. Тестото трябва да е меко, но да не лепне. Оставете тестото покрито с кърпа или затворено в купа, да си почине за 15 минути.

След това го премесете и разделете на 9 равни части, получават се по около 80 г.

Направете питки, поставете ги в тава и ги намажете обилно с олио. Покрийте питките с кърпа и ги оставете да си починат за около 30 минути. Хубаво е да имате силиконова подложка за месене, но и на плота ще стане.

Вземате една питка и започвате да я разстилате с ръце, като отново я намазвате с малко олио от двете страни. Продължавате да разстилате, докато направите голям правоъгълник.

Ако ви се скъса някъде, не се притеснявайте. В средата сложете натрошено сирене. Слагайте според вашия вкус, може повече или по-малко. След това сгъвате домашните банички, както е показано във видеото и на снимките.

Съветвам ви да оставите сгънатите банички да си починат малко / 5-10 минути/, като отново ги покрийте с кърпа. Стават по-хубави и се надуват.

Но ако нямате време, може и веднага да ги изпечете. Пекат се на загрят и сух тиган от двете страни. Накрая намазвам топлите банички с краве масло и поднасям с любов."
"брашно - 400 г
сирене - 200 г
кашкавал - 200 г
краве масло - 250 г/разтопено/
кисело мляко - 300 г
сода за хляб - 1 ч.л.
сол - 1 ч.л.
ЗА ПЛЪНКАТА
сирене - 150 г /натрошено /
жълтък - 1 бр.
олио - 2 с.л. за намазване на омесените рогчета преди печене",Апетитни рогчета с пълнеж от сирене,"Смесваме в голяма купа рендосаните кашкавал и сирене, разтопеното краве масло, киселото мляко, содата за хляб и солта.

Разбъркваме добре сместа и я прибавяме в кладенче, направено в пресятото брашно. Замесваме меко тесто.

Поставяме тестото в купа, която покриваме с фолио и оставяме в хладилник за един час.

Изваждаме го от хладилника и го разделяме на 20 малки топки.

Всяка топка разточваме с форма на елипса. Слагаме плънката от натрошено сирене в долната част на елипсата и навиваме като рогче.

Нареждаме рогчетата в предварително намазнена и набрашнена тава.

Разбиваме в купичка жълтъка с двете супени лъжици олио и намазваме с четка рогчетата.

Печем рогчетата с пълнеж от сирене в предварително загрята на 180°С фурна до готовност (20-25 минути)."
"кашкавал - 70 г
прясно мляко - 80 мл
вода - 80 мл
краве масло - 65 г
сол - 1 ч.л. равна
брашно - 100 г
яйца - 3 бр.
индийско орехче - 1 щипка, настъргано",Кашкавалки от парено тесто,"Настържете кашкавала на фино ренде.

В малка касеролка загрейте водата, млякото и маслото заедно със солта.

Когато маслото се разтопи и течността е на ръба да заври, сипете наведнъж брашното и бъркайте интензивно на котлона (умерен огън), докато се образува гладко тесто. Дръпнете от огъня и изчакайте 5 минути да поизстине лекичко.

След това започнете да чуквате яйцата едно по едно при пареното тесто.

Докато не се усвои напълно едното яйце, не добавяйте следващото. Бъркайте интензивно със дървена лъжица или здрава метална/телена бъркалка.

Накрая добавете и настъргания кашкавал и индийското орехче. Отново разбъркайте добре.Трябва да се получи гладко и нежно парено тесто.

Взимайте с лъжица от тестото (може и с шприц) и слагайте в тавичка, покрита с хартия за печене. Оставяйте разстояние между кашкавалките, защото се надуват.

Може да ги направите в кръгла форма или каквато ви харесва, аз ги заглаждам със обратната страна на лъжицата. С навлажнени пръсти притискам, ако са се образували тънки връхчета, защото загарят при печенето.

Печете 20-25 минути на 190 °C.

Може да сервирате вкусните кашкавалки от парено тесто както топли, така и студени. Подходящи са и за пълнене с различни солени плънки."
"лук - 1 глава
чушки - 1 бр.
чесън - 4 скилидки
домати - 6 бр.
сол
сос уорчестър - 1 ч.л.
кафява захар - 1 ч.л.
риган - 1 ч.л. сух
черен пипер - 1/2 к.л.
чили на люспи - 1/4 ч.л. (не е задължително)
патладжани - 2 бр.
олио
моцарела - 2 топки
магданоз",Патладжан в доматен сос и моцарела,"Започнете с приготвяне на соса. Загрейте в тиган 5 супени лъжици олио. Нарежете лука и чушката на дребно и ги запържете. След като омекнат, добавете настърганите или пасирани домати заедно с нарязаните на ситно скилидки чесън.

Овкусете соса със сол, лъжичка сос Уорчестър, малко кафява захар, сух риган, смлян черен пипер и малко чили. Гответе соса, докато се сгъсти.

Патладжаните нарежете на колелца и накиснете в подсолена вода за около половин час, за да се отнеме от горчивината им, ако има такава. Подсушете ги, посолете ги и ги изпържете в тиган със загрято олио.

Готовите патладжани поставете върху кухненска хартия, за да се отнеме излишната мазнина.

Прехвърлете доматеният сос в тавичка и в нея наредете едно до друго колелца изпържен патладжан. Върху всеки сложете резенче моцарела, отново патладжан.

Трябва да се получат три реда патладжан и три реда моцарела. Сложете тавичката или съда за печене във фурната и гответе патладжан в доматен сос и моцарела на 200 °C за около половин час.

Сервирайте патладжаните в доматен сос поръсени с нарязан на дребно пресен магданоз."
"тиквички - 3 бр. средни
картофи - 2 бр.
моркови - 1 бр.
шафран - 300 г
яйца - 2 бр.
черен пипер - на вкус
кимион - 1 пакетче
сол - на вкус
брашно - за овалване
зехтин - за печене",Кюфтета от тиквички с шафран,"Почистете зеленчуците, обелете тиквичките, картофите и моркова.

Вземете подходящо ренде и гевгир. Настържете зеленчуците.

Посолете и оставете настърганите зеленчуци да се изцедят в гевгира.

След това прибавете настърганите зеленчуци в дълбока купа. Към тях добавете яйцата. Разбъркайте добре, за да стане хомогенна смес.

Добавете шафранът, кимионът и черният пипер. Разбъркайте добре и оставете 5 минути за да се овкуси сместа.

След това подгответе брашното и подходяща тава за печене. От зеленчуковата смес оформяйте кюфтенца, като всяко зеленчуково кюфтенце овалвате в брашно. Подредете ги в подходяща за печене тава.

Добавете зехтин и печете в предварително загрята фурна за 25-30 минути.

Насладете се на вкусни зеленчукови кюфтенца от тиквички с шафран в комбинация с чеснов сос."
"патладжани - 2 бр.
домати - 2 бр.
марокански кускус - 50 г (ситен)
олио - 2 с.л.
моцарела - 125 г
риган - 1/2 ч.л.
сол
черен пипер",Пълнени патладжани с марокански кускус и моцарела,"Измийте патладжаните и ги разполовете на две по дължина.

Направете ромбовидни разрези на всяка половина, поставете ги в тавата и поръсете с олиото.

Печете патладжаните в предварително загрята фурна на 200°C за около 30 минути до омекване.

През това време залейте кускуса с вряла вода, добавете малко сол и похлупете.

Обелете доматите, разрежете ги, отстранете семената и ги нарежете на кубчета.

Извадете патладжаните от фурната и ги внимателно издълбайте с лъжица.

Разбъркайте нарязаната на кубчета вътрешност от патладжаните, отцедения кускус и доматите.

Овкусете с риган, сол и черен пипер.

Напълнете патладжаните, поръсете ги с накъсаната моцарела и печете още за около 10-15 минути.

Гарнирайте пълнени патладжани с марокански кускус и моцарела с чеснов млечен сос и се насладете."
"патладжани - 3 бр.
печурки - 200 г
олио - 2 с.л.
кашкавал - 50 г
сол
черен пипер краве масло - 20 г
брашно - 1 с.л.
прясно мляко - 200 мл
сол - щипка
черен пипер - щипка
индийско орехче - щипка",Пълнени патладжани с гъби и бешамел,"Нарежете печурките на филийки и ги задушете.

Измийте патладжаните и ги разполовете на две по дължина.

Направете ромбовидни разрези на всяка половина, поставете ги в тавата и поръсете с олиото.

Печете патладжаните в предварително загрята фурна на 200°C за около 30 минути до омекване.

За Бешамела загрейте маслото, след като се стопи, добавете брашното и след минута млякото.

След това солта, черния пипер и индийското орехче и варете до сгъстяване.

Извадете печените патладжани от фурната, разбъркайте меката част с лъжица, добавете Бешамела и гъбите.

Поръсете ги с кашкавала и печете още за около 10-15 минути."
"чушки - 4 бр. Сиврия
лук - 1/2 глава
домати - 1 бр
извара - 250 г
яйца - 4 бр
олио - 50 мл
сол на вкус",Пържени чушки Сиврия с извара,"Загрейте олиото и в него запържете нарязаните на дребно лук и чушки Сиврия.

Гответе около 7-8 минути и прибавете обелен и нарязан на кубчета домат.

Посолете и задушавайте още 5 минути.

Разбийте в купа яйцата, прибавете изварата, посолете сместа и я разбъркайте добре.

Прибавете изварата с яйца към задушените зеленчуци и гответе до готовност"
"чушки - 8 средно големи
доматен сос - 600 г от консерва
чесън - 4 скилидки
магданоз
олио - 1 с.л.
черен пипер
сол
чубрица
захар - щипка",Червени чушки с доматен сос,"Измивате и изпичате чушки, след което ги задушавате и обелвате.

След като сте готови с чушките, слагате в дълбок тиган мазнината, чесъна и малко магданоз.

Изсипвате доматения сос, след което слагате всички подправки и разбърквате, подреждате чушките в тигана.

Оставяте го да къкри с чушките до желаната гъстота на соса.

Поръсвате с магданоз.

Сервираме червени чушки с доматен сос с плочки сирене и се радваме на лятото :)"
"патладжан - 1 бр.
тиквичка - 1 бр.
червен лук - 1 глава
червена чушка - 1 бр.
морков - 1 бр.
домат - 1 бр.
зеленчуков бульон - 1 ч.ч.
олио - 1/2 ч.ч.
риган - 1 стрък
магданоз - 5 стръка
копър - 5 стръка
сол
захар
червен пипер - на вкус",Рататуй със зеленчуков бульон,"Патладжанът се нарязва и посолява и се оставя да се отдели горчивият сок.

Лукът, чушката и морковът, нарязани на кубчета, се задушават в олиото за 10 минути.

След това в тигана се слагат нарязаните тиквичка и патладжан и готвенето продължава още 10 минути.

Накрая се добавят нарязаните домати. Подправя се със сол, щипка захар и червен пипер.

Прибавят се нарязан риган, магданоз и копър. Малко след това се слага и топъл зеленчуков бульон.

Сочният рататуй се задушава на котлона до полуготовност. Разпределя се в индивидуални огнеупорни съдове и се запича във фурна за около 30 минути.

Сервира се рататуй със зеленчуков бульон със смес от нарязани магданоз и копър."
"моркови - 1
тиквички - 1
патладжани - 1
чушки - червена и зелена по 1
лук - 1 глава
чесън - 1 скилидка
магданоз
зехтин - 3 с.л.
олио - 1 с.л.
сол
зеленчукова подправка
доматено пюре 1/3 ч.ч.
вода - 3 с.л. да се разтвори пюрето",Рататуй с доматено пюре на фурна,"Обелих и нарязах лука на ситно. Поставих го в тавичка, полята с малко зехтин и олио на дъното.

Отгоре подредих измити и нарязани зеленчуците, като патладжана посолих и отцедих от пуснатия горчив сок, измих и тогава редих.

Върху подредени зеленчуци сипах размито с вода доматено пюре.

Поръсих с малко сол и подправка. Сипах останалия зехтин и пекох до готовност на умерена фурна 180/185 °C.

Готовият рататуй се поръсва със счукан чесън и магданоз."
"картофи - 1 кг
сол
черен пипер
лук - 1 глава
слънчогледово олио - 3 с.л.
нишесте от тапиока - 1 с.л.
овесени ядки - 2 с.л.
вода - 1 ч.ч.
магданоз",Здравословни картофени кюфтета,"Картофите се сваряват, обелват и пасират. Към тази смес се добавя сол, олио, лук, нарязан на ситно, подправките.

Овесените ядки се накисват във водата и като поемат течността са готови да ги прибавим за слепващ агент в нашите здравословни картофени кюфтета.

След това прибавяме нишестето от тапиока и нарязан на ситно магданоз.

Оформят се картофени кюфтенца, които сплескваме, подреждаме в тава с хартия за печене и печем здравословни картофени кюфтета на умерена фурна до готовност и приятен загар."
"телешка кайма - 500 г
лук - 1 глава
чубрица - 1 с.л.
риган - 1 ч.л.
горчица - 1 с.л.
вода - 20 мл
брашно - за овалване
олио - за пържене краве масло - 1 с.л.
олио - 1 с.л.
брашно - 2 с.л.
прясно мляко - 600 мл
сол
черен пипер - 1/4 ч.л.
индийско орехче - 1/6 ч.л",Телешки кюфтета с бял сос,"Към половин килограм телешка кайма прибавете една глава ситно нарязан кромид лук, чубрица, риган и малко горчица.

Омесете каймата и ако се вижда твърде суха налейте около 20 мл вода. Омесете наново оставете каймата в хладилни за поне 2-3 часа.

След това оформете кюфенца, оваляйте ги в брашно и зчържете в сгорещена мазмина.

За соса за кюфтенцата в тенджерка смесете двата вида мазнина и сложете на котлона да загрее.

Сипете брашното и след като придобие златист цвят на струйка и при непрекъснато бъркане налейте прясното мляко. Овкусете соса със сол, черен пипер и индийско орехче.

Сервирайте телешките кюфтета с бял сос. Поднесете и домашен хляб, с който да топите."
"кайма - 500 г смес
сух хляб - 1 филия
прясно мляко - 1 ч.ч.
лук - 1 глава
сол
черен пипер - 1/2 ч.л. смлян
кимион - 1/2 ч.л.
чубрица - 1 с.л.
яйца - 1 бр.
брашно - за овалване
олио - за пържене краве масло - 2 с.л.
брашно - 2 с.л.
прясно мляко - 500 мл
настърган кашкавал
сол
индийско орехче - 1/4 ч.л.",Кюфтета със сос Бешамел,"В купа със студено мляко се накисва една суха филия хляб. В друга купа се слага каймата, нарязаната на ситно глава лук, сол на вкус, прясно смлян черен пипер, малко кимион, чубрица и едно сурово яйце.

Филията хляб през това време трябва да е омекнала, изстисква се и се надробява при каймата. Всичко се омесва хубаво и се оставя за час-два в хладилника. След това от каймата се оформят средно големи кюфтета, които се овалват в брашно и изпържват в сгорещено олио.

За приготвянето на Бешамел е необходимо в касерола със загрята мазнина (краве масло и олио) да се запържат две супени лъжици брашно. На тънка струйка и при непрекъснато бъркане се налива прясното мляко. Сосът се овкусява със сол и настъргано индийско орехче.

В тавичка, огнеупорен съд или в индивидуални съдове се слагат кюфтетата. Отгоре се поливат с приготвеният сос Бешамел. Настъргва се кашкавал и съдът се слага във фурната. Кюфтетата се запичат за около 6-7 минути или докато се разтопи кашкавалът."
"кайма - 2 кг
лук - 4 бр. кромит
яйца - 4 бр.
хляб - 14 филии
сол - на вкус
чубрица
магданоз
черен пипер
олио",Уникални сочни пържени кюфтета от кайма,"В голяма купа сложете каймата за кюфтетата, почистете и измийте лука хубаво и го нарежете на ситно, чукнете 4-те яйца в купата, добавете 14-те филии, които сте потопили предварително във вода и сте ги изстискали, подправките на вкус и нарязания на ситно магданоз.

Омесете сместа за кюфтетата хубаво, след което оформете кюфтенцата от каймата, която сте омесили, като се постараете да са еднакви по-големина.

Има два варианта за пържене на кюфтата. Ако имате фритюрник, леко сплеснете оформените на топки кюфтета, овалвате ги в брашно и ги пържете на 190 °C на предварително загрят фритюрник до златист-кафяф цвят.

Ако нямате фритюрник, пържете кюфтета в тигана с загрято олио, като първо ги оформяте, овалвате ги с брашно и ги пържете хубаво до златисто кафяв цвят и от двете страни.

Пържите ги всичките, след което ги махате всичките и поставяте другите по същия начин, пържите, докато ви свършат кюфтетата."
"кайма - 518 г смес
пресен лук - 2 връзки
пресен чесън - 1 връзка
галета - 40 г
яйца - 1 бр.
магданоз - 1/2 връзка
сол
черен пипер
червен пипер
чубрица
подправка за скара",Пролетни кюфтета с кайма,"В купа си слагаме каймата.

Нарязваме магданоза, зеления лук и пресния чесън на ситно и ги добавяме към каймата.

Слагаме яйцето, подправките и галетата и омесваме много добре.

Оформяме кюфтета, като при мен се получиха 14 по 50 г.

Подреждаме сочните кюфтета в тава, застлана с хартия за печене, и печем в загрята на 180 °C фурна до готовност."
"кайма - 500 г
левурда - 10 15 листенца див чесън
чесън - 2 скилидки
яйца - 1 бр.
червен пипер
черен пипер
кимион
чубрица картофи - 5 големи
прясно мляко
краве масло
сол",Кюфтенца с картофено пюре,"Кюфтенца с картофено пюре, любими на всички изгладнели по обяд.

Не съм ги кръстил Цариградски, защото си измислих рецептата за кюфтенцата.

Омесих каймата и направих малки кюфтенца. Овалях в смес брашно и галета едно към едно. Изпържих в тигана.

За картофеното пюре стандартни картофи, обелени, нарязани, сварени със сол. След това се намачкват с масло и прясно мляко."
"мляно месо - 800 г
тиквички - 1 бр.
червени чушки - 1/2 бр.
магданоз - 1/2 връзка
яйца - 1 бр.
галета - 50 г
сол
черен пипер - по вкус",Любимите кюфтета на готвача,"За тези сочни кюфтета на фурна купа настържете тиквичката.

С ръце взимайте на части от тиквичката и изстисквайте, за да се отцеди водата.

Трябва максимално да отделите водата, за да не се разводнят кюфтетата.

Нарежете чушката и магданоза на ситно.

В дълбока купа сложете каймата, добавете изцедената тиквичка, чушката и магданоза.

Чукнете едно яйце, поръсете със сол и черен пипер и добавете галета.

Омесете сместа до пълното поемане на съставките.

В тава сложете хартия за печене.

С ръце оформете кюфтета с големина пинг-понг топче и ги подредете в тавата.

Печете в загрята фурна на 180 °C за 30-40 минути до златистокяфяво.

Поднесете любимите кюфтета на готвача с гарнитура по избор."
"кайма - 500 г
чедър - 4 - 6 парченца
лук - 1/2 глава лук
хляб - 1 филия
яйца - 1 бр.
кетчуп - 1 с.л.
сол - на вкус
черен пипер - на вкус
лют червен пипер - 1/2 ч.л.
кимион - 1 ч.л.",Английски кюфтета с Чедър,"Смесваме каймата с нарязания на ситно лук, хляба, яйцето, подправките и кетчупа.

Омесваме добре и прибираме за 1 час в хладилника.

Разделяме сместа на 4-6 части, слагаме по едно парче сирене Чедър и оформяваме така напълнените кюфтета.

Подреждаме ги в тавичка и печем в предварително загрята на 200°С фурна за около 30 минути.

Английските кюфтета с Чедър са готови."
"кайма - 500 г
яйца - 3 бр.
брашно - 2 ч.ч.
вода - 1 ч.ч.
чубрица
черен пипер
червен пипер
кимион
сол
мазнина - за пържене",Лесни шницели от кайма,"Продуктите се смесват хубаво, без да се спазва определен ред.

В тиган се сипва мазнината и се оставя да загрее, когато е загрято олиото се взима лъжица от сместа, която сме направили, изсипваме я в тигана и с леко натискане се оформят шницелите.

Вашите шницели с кайма са готови - сервирайте с прясна салата и студена бира!"
"свинска кайма - 500 г
ориз - 100 г
яйца - 4 бр.
кисело мляко - 1 кофичка
лук - 1 глава
брашно - 3 - 4 с.л.
черен пипер
сол - на вкус, аз слагам 1.5 - 2 ч.л.
магданоз - пресен",Бабините кюфтета с бял сос,"Смесваме каймата с лука и магданоза, добавяме ориза, яйцето и чубрицата и омесваме.

Оваляме кюфтетата в брашно и ги пускаме в тенджера с поне 1.5 л вряща подсолена вода. Варим до готовност.

В дълбока купа разбъркваме останалите яйца, млякото и брашното. Гребваме от бульона, в който са врели кюфтетата, и смесваме бавно, за да не се пресекат яйцата.

Връщаме соса в тенджерата при непрекъснато бъркане и оставяме да поври още 10 минути, докато се получи гъст сос.

Гарнираме със ситно нарязан магданоз бабините кюфтета с бял сос."
"кайма - 1 кг
яйца - 1 бр.
галета - 30 г
чубрица - 5 г
магданоз - 1/2 връзка
лук - 1 глава кромид
сол - 1 с.л. (10 г)
олио - 1 с.л. (10 мл) кисели краставички - 4 бр.
яйца - 5 бр. малки или 3 големи
галета - за поръсване
кашкавал - 50 г
моркови - 3 бр.",Вкусно руло Стефани,"Каймата се омесва с яйцето, магданоза, настъргания на ренде лук, галетата, солта и чубрицата и се оставя да отлежи 10 минути.

Морковите се варят в подсолена вода 10 минути и се нарязват на пръчици. Двете яйца се сваряват, обелват се и се нарязват на четвъртинки.

Каймата се поставя върху влажна кухненска кърпа (алуминиево фолио) и се разстила в овална форма с дебелина 1 см.

В единия край се редят моркови, 5те яйца и нарязана на ивички кисела краставичка. Чрез повдигане на кърпата внимателно се оформя руло Стефани.

Поставя се в тава, така че да лежи върху страната, където е затворено. Поръсва се с галета. В тавата се наливат 2 пръста вода и олиото.

Пече се рулото Стефани 45-50 минути в предварително загрята на 180 С фурна. Поръсва се с кашкавал и се запича още 10 минути."
"кайма - 500 г, смес
лук - 1 глава
яйца - 1 бр
стар хляб - 2 филийки
магданоз
черен пипер
сол
брашно - за овалване",Класически пържени кюфтета,"Омесва се каймата, като хляба се накисва с топла вода, изцежда се и се натрошава в каймата.

Каймата, която е омесена с продуктите, трябва да престои 1-2 часа в хладилник, след което се оформят кюфтета и се овалват в брашно.

След като престоят 10 мин оваляни, се пържат вкусните кюфтета в сгорещено олио.

Класически пържени кюфтета, които по традиция се поднасят с лютеница и бобена салата, с картофена или зелена салата :)"
"боб - 500 г
лук - 1 глава
моркови - 1 бр.
чушки - 1 бр.
доматен сок - 250 мл
сол
червен пипер
олио - 1/2 ч.ч.
чубрица
македонска наденица - 300 г",Печен боб с наденица,"Измийте боба, покрийте го с вода и го сложете да заври. След като заври, изхвърлете водата и добавете нова, като покриете боба и налеете още толкова вода.

Добавете ситно нарязаните лук, морков и чушка. Сварете боба до готовност.

Загрейте олиото в тава, добавете червеният пипер и доматеният сок. Запържете леко.

Изсипете фасула в тавата, овкусете със сол и добавете наденицата, нарязана на желаните от вас парчета.

Печете боба, докато ястието получи кафеникав загар."
"свинско месо - 2 кг
говеждо месо - 2 кг или телешко
месо - 500 г тлъсто
сол - 30 г на 1 кг месо
черен пипер - 4 ч.л. млян
захар - 2 с.л.
чубрица - на око
червен пипер - 1 с.л.
кимион - 16 г
черва - свински тънки за пълнене",Суджук по селски,"Смелете телешкото и свинското тлъсто и нетлъсто месо. Ако предпочитате може и да го накълцате със сатър.

Омесете каймата с подправките и солта. Оформете каймата и я оставете да престои за 1 нощ на студено.

След това напълнете почистените черва със сместа, като усуквате през 15 см. Набоцкайте ги с игла.

С конец завържете краищата на суджуците и ги провиснете да се сушат на хладно и проветриво място.

Валират се с точилка през 1-2 дена. Суджукът по селски трябва да е готов след 24 до 48 дни.

Ако не е добре изсушен, може да се консумира печен на скара."
"броколи - замразени 300 гр.
гъби - 300 гр.
шунка - 100 гр.
кашкавал - 200 гр.
масло - 50 гр.
сол
черен пипер","Запечени броколи, гъби и шунка","Гъбите се почистват и нарязват на по-едро. Смесват се с броколите и шунката в подходящ за печене съд. Подправят се със солта и пипера и върху тях се поставят парченца краве масло.

Слагат се да се пекат. (Ако ги сложите в керамичен съд, то нека фурната е студена, ако пък са в тавичка - може и в топла фурна).

След като вече са се изпекли до готовност, се поръсват с настъргания кашкавал.

Връщате запеканката с броколи във фурната и се допичат до разтопяване на кашкавала."
"луканка - 1 бр. подкова
бекон - 3 слайса
пиперки - 3 бр. печени
картофи - 2 бр., средни
доматена салца - 350 мл
печурки - 100 г от консерва
топено сирене - 3 бр., слайс
сирене - 200 г
кашкавал - 100 г
пъдпъдъчи яйца - 6 бр.
телешки бульон - 100 мл от кубче
растителна мазнина
захар - 1 ч.л.
магданоз - за аранжиране",Царски гювечета,"На дъното на гювечетата сипваме от растителната мазнина.

Картофите и бекона режем на средни зарчета, луканката на тънки резени, които разполовяваме.

Чушките нарязваме на ивици, а сиренето натрошаваме на едри късчета.

Упоменатите продукти разделяме на три части.

Доматената салца разделяме на две части.

Първата разпределяме на дъното на глинените съдове, а втората част използваме за заливка на гювечетата. В нея поставяме лъжица захар, за да балансира киселинността на доматите.

Подреждаме съставките последователно – картофи, сирене, луканка, бекон, пиперка, настърган кашкавал. Завършваме със слайс топено сирене и подреждаме парченца луканка.

Заливаме с доматите и телешкия бульон.

Печем царските гювечета в предварително загрята на 180 градуса фурна за 40 минути.

Десетина минути преди да ги извадим, чукваме яйцата и дозапичаме за 3 минути до готовност.

Аранжираме с пресни клонки магданоз."
"картофи - 2 големи
лук - 1 глава
моркови - 1 голям
броколи - 1 глава
олио - 3 с.л.
бульон - 1 зеленчуков
готварска сметана - 4 с.л.
лимони - 1/2 бр.
сол - на вкус
черен пипер - на вкус
крутони",Крем супа с броколи и картофи,"В тенджера с олиото се задушават за няколко минути нарязаните на ситно моркови и лук. Прибавят се нарязаните на кубчета картофи и се слага около 750 мл вода, натрошава се бульонът и се оставя да поври 20-25 минути.

От главата броколи се отрязват розичките и се слагат в тенджерата с още вода. Водата е на око, а и според предпочитанията на всеки за това колко гъста предпочита крем супата си. Аз слагам още около 750 мл. Оставя се да ври още 10 минути.

Тенджерата се снима от котлона, за да поизстине. Сместа се пасира в блендер или с пасатор. Добавят се солта и черния пипер на вкус, както и 4-те лъжици сметана и се връща на котлона за 5 минути.

След като се сервира в купичка/чиния, се изстисква резен лимон и се добавят отгоре крутони. Аз не се занимавам да си ги правя сама и предпочитам да си купувам Кубети."
"червена леща - 250 г
моркови - 3 бр.
картофи - 2 бр.
лук - 1 бр.
сол
черен пипер - на вкус
червен пипер - 1 с.л.
джоджен - 1 ч.л.
олио - или зехтин
масло - 100 г
доматено пюре - 4 с.л.
лют червен пипер - 1 ч.л.
лимони - 1 бр.",Чорба от червена леща по оригинална турска рецепта,"Лещата се измива добре и се оставя да се отцеди. Лукът се обелва и се нарязва на няколко средно големи парчета.

По същия начин морковите и картофите се обелват и се нарязват на кубчета. В тенджера се сипва малко олио или зехтин (според вашите желания) и се добавят зеленчуците.

Задушават се на котлона за около 10 минути. Накрая се добавя червената леща. Заливат се с гореща вода и се оставят да врят до омекване. Необходимото време тук е приблизително 25 минути.

В отделен тиган се разтопява половината от маслото и се добавя и доматеното пюре. Изчаква се да заври, след което се дърпа от котлона и се добавят подправките - солта, черния пипер, джоджена и червения пипер. Получава се гъста кашеста смес.

Добре сварената супа се пасира с пасатор. Към получената супа се добавя доматената смес и се разбърква с дървена лъжица, докато се смесят. Ако е необходимо, се добавя допълнително вода към пасираната супа. Идеята е да се получи подходяща на гъстота крем супа.

Готовата супа се пробва на вкус и ако е необходимо се подправя допълнително със сол и черен пипер.

Точно преди сервирането, в малко тиганче се разтопява и останалото масло, добавя се червения пипер и лютия червен пипер. С лъжичка се нанася върху супата от леща. Декорира се и с парче лимон.

Чорбата от червена леща по оригинална турска рецепта е готова."
"гъби - печурки 500 гр.
лук - 1 глава
моркови - 1 бр.
чушки - 1 бр.
доматено пюре - 2 с.л.
червен пипер - 2 ч.л.
брашно - 4 с.л.
черен пипер
чубрица
сол
магданоз",Гъбена каша,"Лукът, морковът и чушката се нарязват на ситно. Гъбите - на четвъртинки, ако са по-дребни или на по-малки парченца, ако са от едрите.

Загрява се олио и в него се изпържват лукът, морковите и чушката. Добавят се гъбите и сол на вкус. Разбърква се и се слага червения пипер. Налива се вода - да покрива зеленчуците и малко отгоре. Слага се доматеното пюре.

Оставя се да се готви до готовност на лука и гъбите.

Брашното се разтваря в малко студена вода и се изсипва.

Оставя се на котлона да заври и се отмества.

Слагат се останалите подправки и се поръсва с нарязан магданоз."
"картофи - 500 г
моркови - 1 - 2 бр.
гъби - печурки 500 г
олио - 1 с.л.
копър - 1/2 връзка
целина - листа 1 с.л.
черен пипер",Гъбена крем супа,"Обелете картофите и ги нарежете на не много едри парчета, за да могат да се пасират. Сварете картофите и морковите. Малко преди да се сварят, добавете гъбите, нарязани на ситно.

Когато гъбите се сварят, свалете от огъня и пасирайте, като разредите с бульона в който са сварени зеленчуците. Сложете пак на котлона и намалете огъня до умерен, като разбърквате често.

След 10 минути добавете копъра, целината и черния пипер, а след още 2-3 минути свалете от огъня.

Супата може да се сервира с препечени филийки или крутони. Може също да се консумира студена. Може да се изпозлва и като сос към печено месо"
"тиквички - 500 г
моркови - 1 бр.
прясно мляко - 1 ч.ч.
масло - 30 гр.
сол
черен пипер
хляб - най - добре стар хляб
чесън - пресен
бульон - 1 кубче или някаква друга подправка",Крем супа от тиквички,"Тиквичките се обелват и нарязват на кубчета. Слагат се в тенджера заедно с моркова, подсолена вода и подправката и се варят докато омекнат.

Като се сварят се свалят от котлона и се оцеждат, пасират се добре и се разреждат с водата в която са вряли и млякото, добавя се черен пипер и масло и по желание чесън и се оставя настрани.

В тиган се запържват нарязания на кубчета стар хляб и малко от чесъна и подправката. Тези крутони се добавят преди да се сервира крем супата от тиквички."
"тиква - 1 кг изчистена
праз - 1 стрък
лук - 1 глава
моркови - 1 брой
целина - 1 тънък резен от глава
джинджифил - 1 парченце/1 пръстче/
сметана - 100 мл.
зехтин - 4 супени лъжици
сол
кориандър - млян",Крем супа от тиква,"Всички продукти се нарязват на кубчета и се слагат да се варят в предварително подгрята вода (около 2 л) с 1 ч.л. сол. В края на варенето се добавя зехтинът.

Пасира се, прибавя се сметаната, може да е както течна, така и заквасена. Накрая се подправя със смления кориандър. Според вкуса, ако е необходимо може да се добави още малко сол.

Не толкова традиционно за нас, българите, но се получи страхотен резултат.

Тази крем супа от тикава задължително ще присъства на нашата трапеза занапред, в сезона на тиквите."
"картофи - 1 кг
моркови - 2 броя
масло - 100 г
яйца - 1 жълтък
сметана - 1 малка кофичка захвасена
чубрица
сол
черен пипер",Картофена крем супа с масло и сметана,"Обелете картофите и ги сложете заедно с почистените моркови да се сварят напълно в подсолена вода. Водата трябва да покрива зеленчуците в тенджерата. Щом са готови се пасира всичко направо в тенджерата.

При нужда се оставя да поври, за да се сгъсти. Добавят се маслото и разбърканата с вилица сметана с жълтък. Овкусява се със сол, черен пипер и чубрица."
"прясно мляко - 1 л
захар - 1 ч.ч. за крема
яйца - 6 броя, по - големички
ванилия - 1 пакетче
захар - 1/2 ч.ч., за карамелизирането",Класически крем карамел,"Сипете захарта за карамелизирането в съд на котлона заедно с малко вода и нагрявайте, докато се получи златист карамел.

Разпределете го в предварително подготвените формички.

Разбийте яйцата, останалата захар, ванилията и прясното мляко и разпределете сместа в купичките.

Наредете ги в дълбока тава, долейте вода в тавата до 1/2 на формите и сложете да се пекат, докато хванат приятна кафеникава коричка отгоре.

Пече се на слаба фурна 1 час, на около 150-160 градуса, защото водата не трябва да завира. В противен случай крем карамелът ще стане на балончета/шупли.

Крем карамелът се обръща в чиния преди поднасяне."
"прясно мляко - 1 л.
яйца - 8 бр.
захар - 2 ч.ч.
ванилия - 1 пакетче",Лесен домашен крем карамел в тава,"В тава се карамелизира 1 ч.ч. захар и се оставя да изстине.

Яйцата и другата захар се разбиват много добре като към тях се добавят млякото и ванилията.

Всичко се разбърква и се излива в тавата.

Крем карамелът се пече в загрята фурна на 180 градуса до готовност."
"сметана - 1 л, животинска сладкарска
жълтъци - 12 бр.
захар - 200 г
кафява захар - 60 г
ванилия - 1 бр.",Домашен лесен крем Брюле,"Загряваме в тенджера на котлона сметаната, като прибавяме захарта и разбъркваме, докато се разтопи. Прибавяме и ванилията.

Разбиваме жълтъците, докато станат като крем.

Махаме сметаната и я охлаждаме.

Към охладената сметана прибавяме през цедка внимателно жълтъците, като непрекъснато бъркаме.

Разпределяме сместа в купички.

Слагаме купичките в тава, в която наливаме вода до 1/3 от височината на формите.

Печем крем Брюлето на водна баня на 160 градуса в предварително загрята фурна за 30 мин.

След като охладите брюлето, поръсете с кафява захар (или нормална) и запечете повърхността с горелка за брюле, така че да се образува автентичната златиста и хрупкава коричка."
"прясно мляко - 1 литър
яйца - 3 бр.
брашно - 5 с.л.
ванилова есенция - 1 ампула
захар - 200 г
масло - 1/2 пакет","Универсален домашен жълт крем за торти, понички и еклери","Сложете млякото да се свари.

След като се свари отделете 200 мл. от него и го оставете да изстине.

Ако нямате ванилия на ампула може да използвате 2 ванилии на прах.

Разбийте яйцата с вилица и добавете към тях изстиналото отделено мляко.

След това добавете и брашното и бъркайте докато се получи гладка смес, не трябва да остават буци брашно.

Сипете захарта в млякото, добавете и ванилията. Включете котлона и сложете млякото отново.

Като започне да бълбука млякото сипете яйчено-брашнената смес при непрекъснато бъркане.

Бъркайте докато се сгъсти крема и след това свалете от котлона.

Добавете кравето масло към крема и бъркайте докато се разтопи.

Получава се разкошен домашен крем за вашите торти, сладкиши, понички и еклери."
"яйца - 6 бр.
брашно - 6 с.л.
прясно мляко - 1 литър
захар - 1 ч.ч.
ванилия - 2 бр.
желатин - 3 пакетчета (30 г)
какао - 2 с.л. белтъци - 6 бр.
захар - 1 ч.ч.
ванилия - 1 бр. (2 г)",Крем Дипломат в Кексова Форма,"Първо приготвяме яйчния крем с изброените продукти, но отстраняваме белтъците от яйцата.

При непрекъснато бъркане сместа, която сме приготвили с продуктите за крема, я слагаме на котлона и се бърка непрекъснато, докато заври и се получи гъста каша. Отстраняваме го и прибавяме желатина, който го разтваряме с малко вода.

Докато изстине, се приготвят белтъците със захарта, да стане като за целувки.

От жълтия крем отделяме малко и размесваме с какаото за украса. Останалата част я смесваме с белтъците.

На дъното на кексова форма редим орех и кайсия. Сипваме част от сместа после какаовата и останалата отгоре.

Пудингът престоява в хладилника една нощ и след това го вадим от формата."
"скариди - 1 кг
чесън - 5 - 6 скилидки
соев сос
лимони - 1 бр.
магданоз - свеж
масло - 100 г.
зехтин - 3 с.л.",Невероятни скариди на тиган за 10 минути,"Почистете скаридите, като махнете главите, но оставите черупките.

Загрейте маслото. Добавете ситно нарязаните скилидки чесън.

Добавете скаридите. Поръсете със зехтина и бъркайте внимателно, докато скаридите променят цвета си.

В края на готвенето полейте обилно със соев сос. Изцедете сока на половината лимон и поръсете скаридите.

Преди сервиране добавете парченца лимон и ситно нарязан свеж магданоз.

Поднесете веднага и консумирайте топли."
"пипала от калмари - 1 бр. гигантски
черен пипер - 3 бр. зърна
дафинов лист - 1 бр.
лук - 1 глава малка масло - 2 с.л.
зехтин - 1 с.л.
чесън - 3 скилидки
вино - 150 мл
лимони - 1 бр.
сол
черен пипер",Морска наслада с пипала от калмари,"Пипалата от гигантски калмари може да си купите от големите хипермаркети на щандовете за прясна риба.

За да станат крехки, също като октопода трябва да се сварят. Добре е да знаете, че по време на варенето, миризмата им става доста силна и тежка, но в последствие на кулинарната обработка ароматът им се оправя.

Задължително трябва да са пресни, гответе ги в деня, в който ги купите, не ги замразявайте и не оставяйте за другия ден.

Сложете пипалата от калмари в тенджера, покрийте с вода, сложете зърна черен пипер, дафинов лист и глава лук и оставете да кипнат. След като заври водата е хубаво да ги наблюдавате, в зависимост от големината на пипалата те стават готови за различно време.

Моите бяха доста дебели и големи и се свариха за 40 минути, правила съм пипала, които бяха готови за 20 минути. Затова от време на време е добре да ги бодете с вилица в най дебелата им част, ако тя влиза свободно значи са готови.

Внимавайте да не ги преварите, ако изпуснете момента ще е фатално, защото при преваряване те се стягат и стават жилави. Ако изпуснете времето ще трябва да ги варите поне час и половина.

Когато станат готови се изваждат, отцеждат и под течаща вода се измиват от мастилото. Загрейте скара или плоча и поставете пипалата да се запекат за минута-две.

Почистете и накълцайте чесъна. Загрейте маслото и зехтина в тиган, сложете чесъна и запържете за кратко. Сипете виното, разбъркайте, подправете със сол и пипер, изцедете сока на половин лимон и гответе минутка, докато алкохолът се поизпари.

Когато течността намалее и сосът започне да се сгъстява нарежете пипалата и ги пуснете в тигана. Разбъркайте и веднага махнете от котлона. Поднесете с парчета лимон с копър или магданоз."
"скариди - 250 - 300 г гренландски
чесън - 2 скилидки
копър
масло - 100 г",Скариди на тиган,"Измиваме скаридите и хвърляме върху добре загрят тиган, в който сме разтопили маслото предварително.

Поръсваме с пресования чесън, или ситно нарязан, и бъркаме така около 10-15 мин. максимум.

Скаридите стават доста бързо, така че и на 7-мата минута може да ги свалите от котлона, но за да поемат добре от чесъна.

Аз ги бъркам малко повече. Поръсваме с нарязан копър."
"миди - 2 кг.
вино - 1/2 ч.ч.
сок от лимон - 1 бр.
олио - 4 с.л.
магданоз - 1 с.л. /нарязан/
сол - 3 щ.
яйца - 3 бр.
прясно мляко - 1/2 ч.ч.
брашно - 3 с.л.
сол - 3 щ.
галета - за овалване
олио - за пържене",Панирани миди,"Измитите и остъргани миди варим с малко вода и сол, докато се отворят черупките. Вадим мидите от тях и почистваме.

Слагаме ги в маринатата от: виното, лимоновия сок, олиото, магданоза и солта за около 30 мин.

През това време приготвяме панировката: разбиваме яйцата с прясното мляко, брашното и солта. Получава се палачинково тесто.

Потапяме мидените ядки в панировката и след това овалваме в галетата. Пържим в олиото."
"миди - 500 г изчистени
краве масло - 50 г
чесън - 3 скилидки
бяло вино - 1/2 ч.ч.
зехтин
копър
черен пипер
сол
лимони - 1",Вкусни и ароматни миди на тиган,"Нарязваме чесъна на дребно.

В голям тиган загряваме зехтин и разтопяваме маслото.

Слагаме чесъна, за да се запържи съвсем леко.

Добавяме изчистените миди, объркваме, наливаме виното и доливаме, ако е необходимо малко вода.

Щом омекнат, овкусяваме с черен пипер, сол и копър.

Оставяме течността да се изпари и мидите на тиган да се запържат добре.

Сервираме готовите ароматни миди на тиган, обилно поляти с прясно изцеден лимонов сок.

Този аламинут си подхожда идеално с изстудено бяло вино."
"калмари - 1 бр. туба с пипалата
масло - 150 г
чесън - 1 скилидка
соев сос - на вкус
универсална подправка - щипка пикантина
черен пипер - щипка
чили сос - 1 к.л.
бяло вино - 30 мл
копър - 2 - 3 стръка
магданозено песто - и печена чушка за гарниране",Калмари в масло,"Калмара почиствам, измивам и нарязвам на парчета (кубчета) заедно с пипалата.

В тиган разтопявам маслото, прибавям калмара и захлупвам с капак да се задуши. След около 10 минути добавям бялото вино, пикантината, соевия сос, черния пипер.

Имайте предвид, че соевият сос и пикантината съдържат сол - не пресолявайте!

Намалявам температурата и оставям да къкри под капак. След още 10 минути махам капака за да изври течността. Когато ястието остане на мазнина прибавям скълцаните на ситно чесън и копър заедно със чили соса. След минута отстранявам тигана от котлона.

Сервирам калмара с маслото в основна чиния и гарнирам с магданозено песто, печена червена чушка и лимон. Добавете към вкусотията и чаша хубаво вино."
"октопод - 1 кг малки или 1 голям
чесън - 4 скилидки
зехтин
сол
риган
черен пипер - по желание
къри - 2 - 3 щипки
лимони - 1 лимон",Пържен октопод,"Ако използвате малки октоподчета, ги потопете във вряща вода за няколко минути.

Ако приготвяте голям октопод, го сложете да се свари за 30-40 минути.

Сварения октопод извадете, отцедете и нарежете на парчета.

Загрейте зехтин в дълбок тиган, запържете нарязаните скилидки чесън и сложете октопода да се изпържи за 10-тина минути.

Когато е почти готов, изцедете сока на 1 лимон, прибавете подправките и свалете октопода от огъня."
"октопод - 1 бр.
сода бикарбонат - 1 с.л.
чесън - 1 - 2 скилидки
лимони - 2 бр.
зехтин - 3 с.л.
риган - скълцан пресен, може и 1 к.л. сушен
сол",Пипала от октопод на тиган,"След като почистите и премахнете кожата на октопода, сложете вода в тенджера да кипне и го добавете заедно със содата за хляб. Варете октопода около 20 минути.

През това време пригответе дресинга от скълцания ситно чесън, зехтина, скълцания риган, изцедения сок от 1 лимон.

Изрежете пипалата на сварения октопод, залейте с дресинга, покрийте съда и оставете да се маринова за 1 час.

Овкусените пипала на октопод се запичат на обикновен или грил тиган за около 10 минути.

Прехвърлете пипалата в чиния, залейте ги с изцедения сок от останалия половин лимон и поднесете с резенчета от другата половинка цитрус."
"калмари - 1 кг изчистени
галета - 4 с.л.
брашно - 2 с.л.
яйца - 2 бр.
черен пипер
мащерка - 1 щипка
черен пипер
олио
сол",Вкусни панирани калмари,"Сложете почистените калмари във вряща вода. След 5 минути ги извадете и обелете кожата им.

Нарежете ги с кухненска ножица на кръгове с дебелина около 1 см.

Варете ги в подсолена вода около 30 минути, докато месото им омекне напълно. Оставете ги в гевгир, за да се отцедят добре от водата.

Всеки калмар се потапя последователно в брашното, смесено с черен пипер и мащерката, след това в разбитите и посолени яйца, в галета и накрая пак в яйцата.

Пържете ги в загрято олио до златисто."
"миди - 1 кг с черупките
бира - 500 мл
сол
масло - 50 г",Варени миди с бира,"Закупените миди трябва да са със затворени черупки. Ако има отворени или счупени, ги отстранете.

Поставете мидите в студена вода. Изтъркайте ги с четка, за да отстраните полипите по тях.

Сложете ги в подходяща тенджера на котлона и добавете бирата и маслото. Овкусете със сол.

Не трябва да ги варите много. Достатъчни са около 4-5 минути, докато се отворят.

Сервирайте с подходяща салата и напитка.

Варените миди с бира са готови."
"яйца - 3 бр.
прясно мляко - 1 ч.ч.
олио - 1 ч.ч.
захар - 1 ч.ч
бакпулвер - 1 бр (10 г)
брашно - 3 ч.ч.
шоколад - 1 бр. (може да е черен, но става и с млечен)",Мъфини с шоколад,"Всички продукти трябва да са със стайна температура. Брашното и бакпулвера се пресяват, по-този начин ще вкарате повече въздух и тестото ще стане по-пухкаво.

В дълбока купа се разбиват яйцата и захарта, сместа трябва да стане на пяна и да придобие светложълт цвят. Бавно и постепенно се прибавя мазнината като продължавате да бъркате. След което добавете и млякото на тънка струйка. После прибавете брашното лъжица по лъжица като не спирате да бъркате.

Накрая нарежете шоколада на кубчета и го прибавете към сместа, разбъркайте с шпатула, а не с миксер или тел за разбиване, защото тестото може да се разпадне. Не прекалявайте с разбъркването!

С готовата смес пълните формичките за мъфини, но може и във форма за кекс или сладкиш като предварително сте я намазнили. Сместа се пълни внимателно, но не до ръба на формата, а най-много 2/3 от обема.

Печете мъфините на предварително загрята фурна на 180 градуса без вентилатор за около 15-20 минути. За да проверите дали мъфините са изпечени боцвате в средата им с клечка за зъби. И ако клечката излезе чиста то те са готови."
"брашно - 1 и 1/2 ч.ч.
яйца - 1 бр. голямо
банани - 2 бр. средни
ванилия - 1/2 ампулка
олио - 1/2 ч.ч.
кисело мляко - 1/2 ч.ч.
захар - 1 ч.ч.
бакпулвер - 1 пакетче",Лесни мъфини с банани,"Пресявате си брашното и бакпулвера в една купа предварително. След това в друга купа разбивате с миксер на пяна яйцето, след което прибавяте захарта и биете до побеляване и консистенцията на крем.

Когато сте готови прибавете ванилията, олиото и киселото мляко, след което отново разбъркайте за кратко до хомогенност. След това постепенно прибавете брашното до получаване на гладка и гъста смес.

В една купа с вилица си намачкайте бананите и ги прибавете към сместа, като само внимателно разбъркате с вилицата за да се смесят добре. Пуснете фурната да се загрее предварително на 180 градуса, а през това време разпределете сместа по вашите формички.

Аз ползвах тефлонова форма и хартиени чашчици. Пълнете до 3/4ти от цялата формичка, за да може да имат място, когато се надуят при печене. С моите форми мъфините ми излязоха 16 броя, но ако вашите са по-големи или по-малки, броят ще варира.

Печете банановите мъфини за около 25 минути, но все пак ги следете. Проверявайте с клечка за зъби. За по-добро изпичане ги сложете на по-долен реотан."
"яйца - 1 брой
олио - 1/2 ч.ч.
захар - 1 ч.ч.
кисело мляко - 1 ч.ч.
сода - 1/2 ч.л.
брашно - 2 ч.ч.
боровинки - 1 ч.ч.
ванилия - 1 ч.л. есенция",Мъфини с боровинки,"Разбийте яйцето със захарта, олиото, киселото мляко с угасената в него сода и ванилията.

Постепенно добавете брашното и разбъркайте до еднородна маса.

Накрая объркайте сместа внимателно с боровинките.

Загрейте фурната на 180 градуса и си пригответе около 12 формички за мъфини. Напълнете ги със сместа, но не ги пълнете до горе.

Изпечете мъфините с боровинки за около 20 минути."
"овесени ядки - 350 г
мед - 170 г
бакпулвер - 10 г
яйца - 2 бр.
банани - 3 бр.
прясно мляко - 1 ч.ч.
екстракт от ванилия
сол - ½ чаени лъжички
чипс от тъмен шоколад - за топинг",Здравословни мъфини с банани и овесени ядки,"Загрейте фурната на 180°C.

В голям съд намачкайте бананите, добавете яйцата, млякото, меда и екстракта от ванилия.

Разбъркайте всичко заедно.

В друга купа добавете овесени ядки, бакпулвера и солта. Разбъркайте добре.

Комбинирайте мокрите и сухите съставки, разбъркайте, докато се смесят.

Разделете тестото равномерно в чашките за мъфини.

Печете здравословните кексчета 25-30 минути, докато вкусните мъфини станат златистокафяви.

Поставете здравословни мъфини с банани и овесени ядки върху охладителната решетка, за да се охладят."
"масло - 125 г
яйца - 2 бр.
захар - 120 г
брашно - 140 г
мляко - 70 гр. кисело
ванилия - 1/2 ампула или 2 прахчета
бакпулвер - 1 ч.л.",Пухкави ванилови мъфини с кисело мляко,"Пресейте брашното с бакпулвера, а маслото разтопете. В купа разбийте яйцата със захарта до изсветляване на сместа. Добавете киселото мляко и отново разбъркайте хубаво.

Добавете и разтопеното масло. Прибавете брашното с бакпулвера. И хубаво разбъркайте с бъркалка, за да не останат бучки.

Накрая добавете ванилията. Сложете хартиени формички във гнездата във форма за мъфини и сипете от сместа.

Не пълнете догоре, а оставете малък празен ръб. Изпечете ваниловите мъфини за около 25 минути в загрята фурна на 180 градуса."
"брашно - 1 чаена чаша
кисело мляко - 1/2 чаена чаша
масло - 1/2 чаена чаша
яйца - 1 брой
захар - 1/2 чаена чаша
какао - 4 чаени лъжици
бакпулвер - 1 чаена лъжица
ванилия - 1 брой (по желание)
шоколад - 100 грама",Мъфини с парченца шоколад,"Яйцето и захарта се разбиват до побеляване. Добавят се киселото мляко и разтопеното масло. Всичко се разбърква добре и към сместа постепенно се добавя брашното, смесено с какаото, бакпулвера и ванилията.

Шоколадът се начупва на парченца и се добавя към кексовата смес, като се разбърква леко. Във формичките за мъфини се поставят хартиени чашки и сместа се разпределя между тях.

Пекат се в предварително загряна на 180 градуса фурна около 30-40 минути.

Готовите шоколадови мъфини се украсяват по желание с глазура и кокосови стърготини."
"брашно - 2 ч.ч.
захар - 1.5 ч.ч.
бакпулвер - 15 г
яйца - 3 бр.
кисело мляко - 200 г
олио - 50 мл
ванилия - 1 прахче
плодове - около 100 г сини сливи
пудра захар - за поръсване",Пухкави мъфини с плодове,"Всички продукти трябва да са на стайна температура.

За да получите хубави мекички мъфини, трябва да забравите за миксера. Сместа се бърка на ръка с дървена шпатула или бъркалка.

Чаената чаша е с вместимост 200мл.

Сложете в купа яйцата, ванилията и захарта. Разбъркайте сместа енергично до кремообразна консистенция на яйцата. Сложете млякото, разбъркайте и добавете олиото.

Пресейте брашното и бакпулвера и го сложете наведнъж в сместа. Разбъркайте много бързо, така че брашното да се усвои и да няма бучки.

Важно за мъфините е сместа да се приготви възможно най-бързо, не бъркайте с миксер! Така тестото ще остане въздушно и пухкаво.

Трябва да ви се получи гъста смес, по гъста от тази за кекс.

Загрейте фурната на 200 градуса.

Вземете форма за мъфини, сложете хартийки в нея и разпределете сместа в тях като ги пълните на половина. Не ги пълнете до край, защото при печене ще се надуят и ще излязат от формата.

От тази смес се получават около 15 бр. мъфини, моята форма е за 12 бр., останалото тесто разпределих в огнеупорни купички за крем и изпекох и тях.

Измийте и почистете плодовете, аз използвах сини сливи. Нарежете ги на дребни парченца и поставете във всяко гнездо върху тестото. Не ги натискайте, само ги пуснете отгоре, иначе плодовете ще потънат в сместа.

Сложете тавичката с мъфините в загрятата фурна за 20 минути.

Проверете с клечка, но за това време трябва да са изпечени и ще са с пухкава и мека структура.

Извадете тавичката и оставете мъфините във формата около 15 мин да се охладят.

Накрая по желание поръсете с пудра захар."
"кайма - 500 - 700 г
картофи - 1.5 кг
лук - 100 г
моркови - 50 г
червени чушки - 70 г
домати - на кубчета от консерва 3 с.л.
магданоз - пресен 4 - 5 стръка
олио - 40 мл.
червен пипер - 2 с.л.
черен пипер
сол кисело мляко - 400 гр.
яйца - 2 бр.
брашно - 2 с.л.
сол",Традиционна българска мусака,"Нарежете лука, чушката и моркова на ситно. Запържете ги с олиото и каймата в тиган. Бъркайте постоянно, за да се раздроби добре каймата и да стане на трохи. Окусете с червен, черен пипер и сол.

Нарежете обелените картофи на кубчета и ги сложете в средно голяма тава. Сипете каймата. Разбъркайте добре и налейте гореща вода, колкото да се покрият картофите.

Гответе в гореща фурна на 200 градуса до омекване на картофите. Добавете доматите и наситнения магданоз. Гответе още около 10 мин.

Направете заливката за мусаката като разбиете добре яйцата с млякото и брашното. Сложете щипка сол и полейте равномерно мусаката.

Печете в средата на фурната само на горен реотан до запичане на заливката на мусаката.

Сервирайте готовата мусака с лъжица или две кисело мляко."
"картофи - 1½ кг
масло - 125 г
прясно мляко - 500 мл горещо
бульон - 1 кубче зеленчуков по - желание
брашно - 4 с.л.
яйца - 3 бр.
сирене - 200 г натрошено краве
кашкавал - 100 г настърган","Огретен с картофи, сирене и кашкавал","Обелете картофите и ги бланширайте във вряща вода за 5-10 минути. Щом изстинат, ги нарежете на кръгчета. Разтопете 100 г масло и запържете в него брашното.

С непрекъснато бъркане добавете и млякото. Бъркайте до получаването на гладък сос, в който се натрошава бульонът.

Изчакайте соса да поизстине и добавете предварително разбитите яйца.

Намажете дъното на тавичка за печене с останалото масло.

Наредете половината от картофите, добавете натрошеното сирене, отгоре наредете останалата половина от картофите.

Залейте със соса, поръсете с кашкавала и печете огретена в предварително загрята на 180°C фурна за 20-тина минути."
"чушки - 12 бр. червени
сирене - 350 г краве
яйца - 4 бр.
брашно - 1 с.л. при нужда
домати - 1 бр.
магданоз - 1/4 връзка ситно нарязан
олио
сол",Пълнени чушки с яйца и сирене,"Почистете чушките, изтърбушете ги, като добре ги почистите от семенцата. Леко ги посолете отвътре.

Разбийте яйцата и ги разбъркайте с натрошеното сирене. по желание добавете обелен и нарязан ситно домат. Ако има нужда сместа да се сгъсти, се разбива с 1 с.л. брашно. Накрая объркайте с малко нарязан магданоз.

Напълнете чушките със сместа и топвайте отвора им в чинийка с брашно. Подреждайте ги в подмазнена тава. Полейте ги със струя олио или зехтин.

Сложете пълнените чушки с яйца и сирене да се изпекат в предварително загряна фурна на 180 градуса за около 30 минути или до готовност.

Поднесете пълнените чушки с още малко ситно нарязан магданоз."
"чушки - 8 - 10 бр.
кайма - 600 г смес
олио - 4 с.л.
лук - 1 глава
моркови - 1 бр
домати - 1 бр.
ориз - 100 гр
червен пипер - 1 ч.л.
черен пипер - на вкус
кимион - на вкус
сол - на вкус яйца - 2 бр.
кисело мляко - 2 с.л.
прясно мляко - 200 мл
брашно - 2 с.л. с връх",Пълнени чушки с кайма и ориз на фурна и чуден сос,"Почистете чушките от кочана и семките, измийте и ги подсушете, обърнати с отвора надолу. Всяка чушка поръсвате с щипка сол отвътре и ги оставете настрани.

Нарежете лука на ситно и настържете моркова на ренде, запържете ги за около 3 минути в предварително загрятото олио. Добавете каймата и при непрекъснато бъркате запържете докато се раздроби на трохи.

Добавете обеления и настърган на ренде домат и варете докато изври течността в тигана. Добавете много добре измития и подсушен ориз, кимион, черен пипер, сол на вкус и червения пипер, разбъркайте и отнемете тигана от котлона.

Докато се охлади сместа пригответе соса, като смесите разбитите яйца с киселото и прясното мляко, добавяте брашното и бъркате до гладка еднородна смес.

Напълнете чушките с леко охладената смес, като не ги пълните догоре. Подредете чушките в тава и ги залейте с леко подсолена вода - около 1 см. от нивото на тавата.

Поставете тавата в предварително загрята на 200 градуса фурна и печете за около 30 минути, обърнете чушките, ако е нужно долейте малко вода (тя ще ни е нужна за соса) и запичате от другата страна за още 30 минути.

Извадете запечените пълнени чушки от нагрятата тава и ги подредете в друг съд. Сипете горещия сок от чушките в тенджерка, добавете разбърканата смес за соса и разбъркайте на огън, докато се получи вкусен сос.

Върнете в нагрятата и изключена фурна тавата с чушките за около 10 минути, след което заливате готовите пълнени чушки с кайма и ориз с готовия сос."
"кайма - 600 г смес
чушки - 8 броя средни
ориз - 1 к.ч.
лук - 2 глави кромид
праз - 1/4 стрък
гъби - 10 броя, накълцани ситно
домати - 2 ситно нарязани
мазнина - 1 к.ч. олио
черен пипер - млян, на вкус
магданоз - връзка
сол
яйца - 3 жълтъка (може и цели), за соса
брашно - 3 с.л.
кисело мляко - 5 с.л.",Пълнени чушки с бял сос,"Загрейте мазнината и запържете нарязаните лук, праз, гъбки и накрая каймата. Аз обичам да слагам в каймата и малко вино (около 100 мл). Прибавете към сместа и нарязаните домати, сол и черен пипер.

След като всичко се запържи, добавете ориза, объркайте добре и долейте 1 к.ч. гореща вода. Бъркайте на котлона, докато оризът поеме течността и добавете накълцания магданоз. Напълнете с тази смес почистените от дръжките и семките чушки.

Отворът запушете с капаче от кора на домат. Подреждайте ги в огнеупорен съд с капак, а вътре долейте около 2 ч.ч. гореща вода. Сложете да се изпекат в загрята фурна за около 50 минути на 200 градуса.

Разбийте жълтъците и киселото мляко за соса заедно с брашното. Сложете в съд на котлона и при непрекъснато бъркане добавете от соса в тавата от чушките. Щом придобие гъста консистенция, сосът е готов. Залейте с него порция пълнени чушки и поднесете."
"картофи - 4 средно големи
лук - 1 малка глава
чушка - 1 бр. червена
вода - 750 мл.
олио - 2 - 3 с.л.
сол - на вкус
червен пипер - 1 с.л.
черен пипер
доматено пюре - 1 с.л.
брашно - 2 равни с.л.
магданоз",Бърза картофена яхния,"Лукът се нарязва на ситно и се запържва леко в олиото, прибавя се и ситно нарязаната чушка.

След като зеленчуците се задушат, се прибавят картофите и водата. След завирането на водата ври около 10 минути.

Добавят се брашното, доматеното пюре, червеният пипер, черният пипер и солта.

Ври още около 10 минути на слаб огън.

При сервиране картофената яхния се проръсва по желание с ситно нарязан магданоз."
"чушки - 10 - 12 бр. зелени и червени
ориз - 1 и 1/2 ч.ч.
лук - 1 бр.
олио - 5 с.л.
домати - 2 бр.
моркови - 1 бр.
магданоз
сол - на вкус
черен пипер - 2 щипки кисело мляко - 1 ч.ч.
брашно - 2 с.л.
сос - 1 и 1/2 ч.ч. от чушките
лимони - сок от 1/2
сол - щипка",Чушките на баба с млечен бял сос,"Почистваме чушките, оставяме настрана. Загрява се олио и запържваме нарязан лук и настърган морков. Добавя се оризът, бъркаме, докато стане стъклен. Прибавяме настъргани домати и овкусяваме със сол, черен пипер, риган.

Сипва се 1 ч.ч. гореща вода и оставяме за кратко на котлона, докато оризът я поеме. Разбърква се, за да не загори.

Плънката е готова и се пълнят чушките. Нареждаме в тава, ако има още плънка, сипва се в тавата. Отгоре се залива с 1-2 ч.ч. вода и печем за 50 минути в гореща на 180 градуса фурна.

В тенджерка сипваме киселото мляко и брашното, разбърква се добре с тел, прибавяме разбито яйце. След това се налива и отделеният сос от чушките. Сосът ври в тенджерка на тих огън. Бъркаме непрекъснато, докато се сгъсти. Внимава се да не загори, че ще горчи!

Накрая се добавя лимоновият сок и поднасяме чушките със соса и поръсени с пресен магданоз."
"кайма - 1 кг
яйца - 1 бр.
кимион - 1 ч.л. млян
черен пипер - 1 ч.л. млян
сол - на вкус, ако е нужно
брашно - за овалване лук - 2 глави големи
моркови - 2 бр.
чушки - 2 бр.
домати - 2 бр. големи
картофи - около 1 кг
чубрица - 1 ч.л.
черен пипер - на вкус
магданоз - за поръсване",Кюфтета по чирпански на фурна,"Замесете каймата много добре с останалите подправки за нея и я оставете настрани.

В тава налейте олио и запържете последователно леко ситно нарязани морковите на шайби, картофите, нарязани на по-едри парчета, пиперките - на ивици и прибавете смлените домати, варите за около 5 минути и премахнете тавата от огъня.

В тенджера налейте 1.5 литър вода и дафинов лист 1 бр., оставете да заври на силен огън. Оформете кюфтета от каймата, оваляйте ги обилно в брашно и ги пуснете едно по едно във врящата вода, оставете да поврат около 20 минути.

Извадете кюфтетата с решетъчна лъжица и ги подредете в тавата равномерно върху соса. Залейте кюфтетата по чирпански с бульона им, поръсете със сол на вкус, чубрица и черен пипер на вкус, поставете ястието във предварително нагрята на 200 градуса фурна и печете до готовност на картофите.

Извадете тавата с готовото ястие и поръсете със ситно нарязан магданоз."
"царевично брашно - 400 г
масло - 60 г
олио - 1 с.л.
прясно мляко - 200 мл.
сирене - 200 г
сол - на вкус
червен пипер - 1 ч.л.",Български качамак,"Кипва се 1.800 л вода с млякото, олиото, солта и се изсипва брашното. Бърка се постоянно.

Вари се и едновременно с това се разбива с тел в продължение на 10 мин.

Маслото се сгорещява в тиган и се сипва червеният пипер. Разбърква се.

Качамакът се разсипва по чинии и се ръси с натрошено сирене. Полива се с пиперосаното масло."
"наденица - 4 парчета
лук - 2 глави
чушки - 4 бр, печени
яйца - 4 бр.
черен пипер
сирене - 150 гр.
топено сирене - 120 г
кашкавал - 200 г
гъбен сос - 150 г
доматен сос - 150 г
зехтин - 4 ч.л.",Гювечета Фантазия,"Нарежете наденичките на четвъртинки, кромида на полумесеци а чушките на лентички.

Сложете във всяко глинено гювече по лъжичка зехтин и ги намажете отвътре.

Сложете от наденичките, лука и чушките, натрошете сиренето и сложете парчета топено сирене.

Поръсете със черен пипер и сложете малко гъбен сос и доматен сос. Аз ползвам готови, продават ги в бурканчета.

Настържете кашкавала и сложете във фурна на 180 градуса за 30мин. Изкарайте ги и чукнете по едно яйце във всяко."
"тиквички - 2 бр.
домати - 2 - 3 бр.
яйца - 4 бр.
чушки - 2 - 3 бр. печени червени
сирене - 200 г
кашкавал - количество по желание
магданоз - 2 - 3 стръкчета
сол - на вкус",Вкусни пълнени тиквички на фурна,"Тиквичките се измиват и режат на 3-4 парчета, в зависимост от големината на тиквичките, на дължина.

Нареждат се в тава. Върху тях се слагат нарязаните домати, чушки, сирене.

Яйцата се разбиват отделно, посоляват се. Вътре се настъргва кашкавал и се добавя накълцаният магданоз.

С тази смес се заливат тиквичките. В тавата се добавя малко мазнина и се слагат пълнените тиквички във фурната да се изпекат на 180 градуса за 40 минути."
"боб - 2 ч.ч.
моркови - 1 голям
лук - 1 голяма глава
чесън - 4 скилидки
олио - 1/2 ч.ч.
червен пипер - 2 ч.л.
джоджен - 1 ч.л.
сол - 1 ч.л.
домати - 2 бр. по - меки",Боб яхния,"Накисваме боба в студена вода за няколко часа /или от предната вечер/. Излейте водата, където се е киснал, налейте друга и го сложете на котлона да заври.

След като заври, изхвърлете тази вода и налейте нова, толкова че да покрие боба с един пръст и слагаме отново на котлона. Не слагайте сол!

Почистете и нарежете на дребно лука и морковите и добавете половината от тях към врящия боб.

Добавете и скилидките чесън цели, джоджена, както и половината олио. Оставяме боба да ври на средна степен /4-5/ до сваряване. При мен това беше 1 ч и 30 мин., но това зависи от сорта боб.

След като бобът е почти готов, добавяме измитите, обелени и нарязани на ситно доматки /може да използвате и домати консерва - около 150-200 мл/. Слагаме и солта.

След като бобът е сварен му правим и запръжката. В тиган изсипваме останалото олио, след като загрее добавяме и останалата половина от нарязаните лук и морков.

Запържваме боб яхнията за около 5 минутки и добавяме 2 ч.л. червен пипер, като запържаме и него за 30-тина секунди. Получената запръжка добавяме при боба и оставяме да ври 1-2 минутки. Махаме от котлона и затваряме боб яхнията с капак."
"тиквички - 400 г (вместо тиквички може и спанак)
масло - 40 г
сол
брашно - 20 г
яйца - 1 бр.
сирене - 100 г
кашкавал
прясно мляко - 200 мл",Огретен с тиквички и сирене,"Тиквичките се нарязват на тънко и се задушават в маслото. Посоляват се на вкус.

Добавя се надробеното сирене, кашкавал и брашно. Ястието се залива с млякото и яйцето. Запича се в умерена фурна, докато тиквичките поемат млякото с яйцата.

Изважда се от фурната, настъргва се с останалия кашкавал и пак се пече за 10 минути."
"чушки - 10 бр. червени /пресни или замразени/
лук - 1 глава зрял
пресен лук - 5 - 6 стръка
моркови - 2 бр.
доматено пюре - 4 - 5 с.л.
ориз - 300 г
сол
олио
червен пипер
черен пипер
чубрица
магданоз",Пълнени червени чушки с ориз,"Настъргвате морковите и нарязвате на ситно лука. В тиган с олио ги изсипвате и задушавате, след което добавяте червен пипер, вода, сол и ориза.

Бъркате с дървена лъжица докато оризът набъбне и водата намалее, прибавяте доматеното пюре и подправките черен пипер, чубрица и магданоз.

Чушките пълните с получилата се плънка и редите в тава. Доливате вода почти да покрие чушките, прибавяте щипка сол и слагате да се пекат за 30-40 минути.

Пълнените чушки се сервират топли и по желание се гарнират с кисело мляко."
"картофи - 3 бр. големи
шунка - 70 г
кашкавал - 70 г
кисели краставички - 2 бр.
прясно мляко - 1 ч.ч.
яйца - 1 бр.
сол - на вкус
черен пипер - на вкус
заквасена сметана - 100 г
брашно - 1 с.л.
масло - 30 г","Запеканка с картофи, шунка и краставички","Обелваме картофите и ги измиваме. Режем ги на половина, не повече. В тенджера с вода на котлона ги сваряваме. Прибавяме щипка сол.

След като сварят картофите ги режем на тънки кръгчета. Намазваме си малка тава с масло. Подреждаме един ред с картофените кръгчета едно до друго.

Нарязваме 2 краставички на тънки лентички. Шунката също я нарязваме на тънки лентички. Върху първия ред картофи слагаме краставичките и шунката на всякъде. Следва втори ред картофи едно до друго парчета.

Разбиваме 1 яйце с 1 с.л брашно, 1 ч.ч. прясно мляко и 100 г заквасена сметана с помощта на телена бъркалка. Подправяме със сол и черен пипер. Пак разбъркваме.

Изсипваме сместа отгоре, така че да има навсякъде. На места слагаме парченца масло. Настъргваме кашкавала и разпределяме отгоре върху запеканката. Поръсваме с черен пипер. Печем на 180 градуса до готовност в предварително загрята фурна."
"кисело зеле - 1 бр.
кайма - ок. 500 г смес
ориз - 1 ч.ч.
лук - 1 глава
червен пипер
черен пипер
риган
чубрица
сол
олио",Зелеви сарми с кайма и ориз,"Приготвяме си здрави и по-големички зелеви листа, като отстраняваме по-дебелата част от кочана.

Задушаваме ситно нарязания лук.

След като стане прозрачен лукът, добавяме червен пипер ок. 2 ч.л. и разбъркваме добре, като внимаваме да не се пържи, а да се задушава.

Веднага след това добавяме каймата и 1 чаша вода и разбъркваме хубаво каймата, за да не остане на бучки.

След като сместа с каймата и лука стане хомогенна, се добавят солта, черният пипер и чубрицата (ригана) на вкус.

Добавя се измитият ориз и се разбърква добре с каймата.

Маха се от котлона и се изчаква леко да се охлади.

Взимаме един зелев лист, слагаме 1 с.л. от плънката (ако е по-голям, може и повече плънка) и завиваме стегната сарма.

Взимаме по-голяма тенджера и сипваме на дъното ѝ олио.

Постиламе на дъното на тенджерата един зелев лист и започваме да редим плътно една до друга зелевите сарми.

Редим на пластове сармите, докато свърши плънката.

Най-отгоре поставяме плоска чиния с дъното нагоре, така че да затисне сармите, да не се разместят при варенето.

Сипваме вода да покрие чинията и варим сармите до набъбване на ориза и омекване на зелето.

След това изваждаме сармите от тенджерата и ги редим в тава, на дъното на която има олио.

Поръсваме леко с олио и отгоре и запичаме зелевите сарми с кайма и ориз до приятен загар."
"картофи - около 2 кг
сол
черен пипер - 1 к.л.
чесън на прах - 1/2 к.л.
червен пипер - 1 к.л.
чубрица - 1 с.л.
олио - 3 с.л.
прясно мляко - 250 мл
топено сирене - 200 г",Картофи с топено сирене,"Нарязаните картофи се слагат в тава. Поръсват се с всички подправки+олиото и се разбъркват.

Сипва се вода до средата на картофите. Пекат се на 180 градуса до готовност.

През това време се слага млякото и сиренето на котлона. Бърка се докато сиренето леко се разтопи.

С тази смес се заливат готовите картофи. Пекат се още около 10 минути на 200 градуса."
"кайма - 300 г
чушки - 1 брой червени
чушки - 1 брой зелени
люти чушки - 1 брой
лук - 1 глава
чесън - 5 - 6 ск.
червен боб - 250 г сварен или от консерва
царевица - 125 г консервирана, отцедена
домати - 500 мл доматен сос
вино - 60 мл червено
сол
черен пипер - на вкус
къри - 1/2 ч.л.
кимион - около 1 ч.л.
чили - 1/2 ч.л., по желание или на вкус",Чили кон Карне,"Нарежете на ситно лука, чесъна и чушките и ги запържете в дълбок съд.

Добавете каймата, кимиона и разбърквайте, докато се запържи, след което прибавете боба и доматения сос.

Долейте виното ималко гореща вода и задушавайте под капак за 15-тина минути.

По желание добавете сос Табаско.

Идва ред да добавите царевицата, след което задушавайте за още 5 минути или до пълното омекване на боба.

Накрая готовото Чили кон Карне се отема от котлона и се поръсва с накълцан магданоз."
"агнешки комплект - около 1.200 кг (сърце, бял дроб и черен дроб)
ориз - 1 ч.ч.
червен пипер - 1 с.л.
зелен лук - 2 връзки
лук - 2 глави стар
олио - 3 с.л.
джоджен - 1 връзка
магданоз - 1 връзка
вода
сол на вкус яйца - 3 бр.
кисело мляко - 200 г",Празнична агнешка дроб сарма,"Сварете предварително белия дроб и сърцето. Нарежете на дребно двата вида лук. Задушете ги в олиото и малко вода до омекване. Добавете суровия черен дроб, нарязан на парченца. Пържете ги 15 минути.

Прибавете нарязаните на дребни парчета сварените бял дроб и сърце. Пържете и разбърквайте около 5 минути. Добавете ориза. Пържете с разбъркване, докато оризът стане стъклен.

Добавете червения пипер и сол на вкус и разбъркайте добре. Прибавете 3 ч.ч. вода и оставете ориза да поеме от водата. При полуготовност на ориза добавете магданоза и джоджена, нарязани на ситно.

Изсипете ястието в тава и запечете в силна фурна на 180 градуса за около 40 минути. Накрая направете заливката, като разбиете яйцата с киселото мляко и разпределите върху дроб сармата.

Допечете дроб-сармата до златисто."
"чушки - 10 броя сушени или пресни пиперки
боб - около 250 г
лук - 1 кг
сминдух
джоджен
чубрица
червен пипер
сол
зехтин - около 1 ч.ч.",Пълнени чушки с боб,"Накиснете боба от предната вечер във вода, а на следващия ден го сварете с малко сол и мазнина до готовност.

В дълбок съд загрейте мазнината. Използвайте колкото е необходимо, за да се запържи килограмът лук, който предварително е накълцан.

Щом лукът омекне, сипете отцедения сварен боб и овкусете плънката със сминдух, джоджен, чубрица, червен пипер и сол на вкус.

Разбъркайте добре и отнемете от котлона.

Напълнете чушките с бобената смес и ги подредете пълнените чушки с боб в намазнена тава.

Сложете пълнените чушки с боб да се изпекат до готовност в умерена фурна."
"зелеви листа
кайма - 500 г смес
ориз - 1/2 ч.ч.
олио - 100 мл
лук - 2 глави кромид
домати - 250 г
моркови - 1 бр.
червен пипер - 1 ч.л.
черен пипер
кимион
сол",Зелеви сарми с кайма,"Първо попарете зелевите листа, за да омекнат.

Може да приготвите сармите в 2 варианта - със запръжка или без. Ако не искате да пържите, смесете ситно нарязания лук, настърганите домати и моркови, ориза, мазнината, червения- и черния пипер, кимиона и сол на вкус с каймата. Със сместа напълнете сармите.

Вторият вариант е да запържите продуктите в тази последователност в сгорещената мазнина. Завитите зелеви сарми с кайма се подреждат в тенджера, заливат се с вода или бульон от месо, притискат се с чиния и се варят, докато останат на мазнина.

Забележка: Вместо кайма може да използвате накълцано ситно месо."
"яйца - 2 бр.
прясно мляко - около 2 чаши (400 мл)
брашно - около 2 ч.чаши
сол - щипка
олио - 2 - 3 суп. лъжици",Класическа рецепта за палачинки,"В дълбока купа разчупете яйцата. Разбийте със солта. Добавете с бъркане млякото. Постепенно добавете и брашното. Бъркайте до получаване на хомогенна смес. Добавете 1-2 супени лъжици олио.

Загрейте тигана за палачинки. При тефлонов тиган можете да не използвате мазнина. Поставете около един черпак от сместа и разлейте по цялата основа на тигана.

Оставете да се пържи до лекото отделяне на краищата на палачинката. Обърнете с помощта на дървена шпатулка. След като връхчетата зарозовеят и се повдигнат, палачинката е готова."
"кисело мляко - 400 г
сода - 1/2 ч.л.
яйца - 2 броя
брашно - в зависимост от желаната доза (1 и 1/2 - 2 ч.ч.)
вода - за гъстота на боза
сол - 1/4 ч.л.
захар - 1/4 ч.л.",Палачинки с кисело мляко,"Разбийте добре яйцата със захарта и солта. Разтворете содата в киселото мляко и добавете към яйцата, като объркате сместа.

Започнете да добавяте брашно и вода, като ги редувате в малки количества.

Ако желаете повечко палачинки, добавете повече брашно и вода. Накрая сместа трябва да с една идея по редичка от палачинковото тесто, което ще направи палачинките доста по-нежни и крехки.

Намазнете незалепващ тиган и пускайте по един малък черпак, като разстилате палачинката. Изпечете така всички палачинки. Ако ви се късат, това означава, че трябва да добавите още малко брашно."
"прясно мляко - 300 - 400 мл.
яйца - 3 бр.
брашно - 1 ч.ч.(или повече по ваша преценка)
олио - 2 с.л.
сол - 1 щипка",Класически палачинки,"Разбиваме с млякото трите яйца и постепенно добавяме брашното, олиото и солта.

Взимаме един черпак и с него вземаме част от сместа.

Изсипваме в тиган с мазнина и печем палачинките от двете страни.

Любима класика за летящ старт на деня. Със сладко от боровинки стават страхотни, но можете да ги поднесете и със солена плънка."
"яйца - 2 броя
брашно - 2 ч.ч.
мазнина - 2 с.л. олио или разтопено масло
прясно мляко - 250 - 260 мл
бакпулвер - 2 ч.л.
захар - 2 с.л.
сол - 1/4 ч.л.",Американски палачинки,"Разбийте яйцата със захарта и добавете малко от брашното с бакпулвера, мазнината, захарта, солта и останалото брашно.

Постепенно долейте и прясното мляко, като разбивате с тел. Бъркането не трябва да е дълго - щом продуктите се хомогенизират, спрете да бъркате.

Загрейте тефлонов тиган, леко намазнен, и сипвайте по черпак от сместа. Не разстилайте палачинките.

Щом станат на леки шупли отгоре, се обръщат. Гарнирайте палачинките със сладка или солена плънка по избор.

P.S. За да не стават на шупли, печете американските палачинки на по-слаб котлон!"
"яйца - 4 бр.
сол - 1/2 ч.л.
захар - 1.5 ч.л.
олио - 2 с.л.
газирана вода - 1 л
брашно - 20 с.л. (сместа трябва да е по - рядко от боза)",Вкусни палачинки с газирана вода,"Разбъркваме добре яйцата, прибавяме останалите компоненти и разбъркваме до хомогенност.

Оставяме да почине около 1 час и печем палачинките от двете страни в леко намазнен тиган.

Излизат около 18-20 броя. Готовите палачинки се мажат по желание с мед или сладко."
"макарони - 1 пакет (400 г)
сол - 1 ч.л.
олио - 2 с.л.
вода - 2 литра
сирене - 200 г
масло - 30 г яйца - 4 бр.
захар - 1.5 ч.ч.
ванилия - 1 прахче
прясно мляко - 1 л",Макарони на фурна – класическа рецепта,"В тенджера налейте водата, добавете солта и олиото и оставете за заври. Във врящата вода сипете макароните и варите за 7-8 минути, като периодично разбърквате.

Прецедете макароните и ги поставете в тавичка, добавете нарязаното на парчета масло и натрошеното сирене, разбъркайте много добре.

За заливката в купа чукнете яйцата и добавете захарта и ванилията, разбъркайте.

На етапи прибавяйте прясното мляко и бъркате до еднородна смес или докато захарта се разтвори напълно.

Залейте макароните със сместа и леко и внимателно разбъркайте.

Поставете тавата в предварително нагрята на 220 °C фурна и печете до получаване на апетитна златисто кафява коричка - 20-30 мин, зависи от фурната.

Оставете макароните на фурна да се охладят напълно, нарежете на порции и сервирайте."
"кори - 250 г готови за лазаня (1 пакет)
кайма - 250 - 300 г
лук - 1 глава
домати - 250 г смлени от консерва
кашкавал
черен пипер
сол олио - 4 - 5 с.л.
брашно - 4 - 5 с.л.
прясно мляко - 300 мл",Лазаня с кайма и сос Бешамел,"Лукът се нарязва на ситно и заедно със соса от доматите се задушава леко. Добавя се каймата и се разбърква хубаво, подправя се със сол и черен пипер на вкус и се оставя да се сгъсти.

В друг съд се приготвя сосът Бешамел - слага се олиото да се сгорещи и в него се запържва брашното до зачервяване, добавя se млякото.

Сосът се бърка, докато се сгъсти и стане хомогенен, подправя се с малко сол и черен пипер и се сваля от огъня.

Корите се приготвят според указанията на опаковката. Редят се в тава, като се почва с ред кори, отгоре от доматения сос с каймата, върху него сос Бешамел и така до приключване на продуктите, като се завършва с кори, покрити само със сос Бешамел.

Поръсва се Лазанята обилно с настърган кашкавал и се пече в умерена фурна за 30-40 минути."
"спагети - 1 пакет
кайма - 250 г
лук - 1 глава
олио - 2 с.л.
домати - 2 бр.
прясно мляко - 1 с.л.
червен пипер
черен пипер
риган
босилек
сол",Спагети Болонезе,"Спагетите се варят в кипнала подсолена вода, когато са готови, се отцеждат. Най-добре е да направите това към края на готвенето на соса за паста.

В тенджерка с малко олио се запържва лукът до златисто, после се добавя каймата и се натрошава.

Добавят се подправките и се бърка.

После доматите се обелват и се настъргват при каймата. Прибавя се и прясното мляко и се бърка и се вари, докато не се сгъсти. Болонезето се овкусява с подправки.

Сосът се излива при спагетите и се разбъркват спагетите Болонезе.

Поднесете порция спагети Болонезе с листенца пресен босилек по желание."
"спагети - 500 г
бекон - 250 г Guanciale или Pancetta*
яйца - 2 бр. жълтък
пармезан - на прах
пармезан - навкус или сирене пекорино (за издаването)
черен пипер - на вкус",Спагети Карбонара,"Докато спагетите се варят в подсолената вода (за всеки литър вода х10 г сол), беконът се запържва в зехтин.

Жълтъците на яйцата се разбиват с черен пипер и пармезан на прах. Излишната мазнина, произведена от бекона в тигана, се премахва с помощта на кухненска хартия. Тиганът се маха от огъня. Спагетите ал денте се добавят в тигана. Тиганът трябва да е на много ниска температура, може да го сложите над самата тенджера, в която сте варили спагетите.

Добавят се жълтъците и се разбърква. Така се получава кремообразната консистенция на пастата Карбонара, а не чрез сметана. Никаква сметана в оригиналната рецепта не присъства. Внимавайте с температурата на тигана, когато добавяте спагетите и жълтъците, както казах, тя трябва да е ниска, за да се получи крем, а не бъркани яйца.

Самите жълтъци ще се сготвят, колкото трябва от топлината на спагетите около тях. Разбъркайте и издайте в чинии за паста. Поръсете с пармезан или сирене пекорино, според предпочитанията Ви, както и черен пипер.

*Друг важен момент при приготвянето на хубавата Карбонара, а може би и основен, е беконът или колбасът, който използвате. В Италия приготвят тази паста с колбас Guancialе - консервиран колбас от долната част на лицето или бузите на прасето или с бекон Pancetta - бекон от части от свинските гърди.

Потърсете тези два продукта и вижте какви са качествата им и как изглеждат и ако не намирате някой от тези колбаси използвайте бекон, максимално приближаващ се до тях. В никакъв случай не използвайте нискокачествените масови бекони във вакумирани пакетчета."
"макарони - 600 г
сол - 1 щипка
прясно мляко - 1 л.
захар - 220 г
ванилия - 2 пакетчета
масло - 50 г
яйца - 6 бр.",Най-вкусните макарони на фурна,"Сварете си макароните с щипка сол по указанието на опаковката. Отцедете ги, оставете да се охладят и ги сложете в кръгла тава.

Поръсете макароните със захарта, сложете на места между тях парченца от маслото. Разбийте яйцата с ванилията и прясното мляко.

Изсипете сместа при макароните.

Печете макароните в загрята фурна на 180 градуса до запичане и златист цвят.

Бележка: в моя случай използвах два модела макарони, диаметъра на тавата е 38 см и захарта е ориентировъчна - добавете на вкус."
"патешко магре - 1 бр. голямо (Гърди с кожа)
сол - на вкус
сладко - боровинки, портокали /по избор/",Лесно патешко магре на тиган,"Патешкото месо почистете от възможни жилички и излишни мазнини по повърхността. Оставете на стайна температура 1 час, след което попийте влагата и ако има отделена кръв - с кухненска хартия. За тази рецепта няма да правим ромбоидни прорези по кожата, а ще използваме друга технология.

Загрейте тиган с дебело дъно на умерен огън, почти слаб и поставете магрето с кожата надолу, като предварително я посолите леко. Печете така 10 минути, зависейки от дебелината на подкожната мазнина. Трябва лека полека тя да се стопи и остане тънка. Изгребвайте излишната отделена мазнина в тигана и си я запазете за готвене на друго ястие, тъй като е невероятно вкусна.

След като мазният слой изтънее увеличете огъня почти до максимум, отстранете и останалата отделена патешка мас и щом кожичката се запече добре и стане на вид хрупкава, обърнете от другата страна.

За розова вътрешност на месото печете 2 минути, за средно изпечено - 3-4 минути, а за добре препеченко -5 минути.

Извадете и завийте магрето с алуминиево фолио за 7-8 минути, след което нарежете на филийки и ако желаете, запечатайте всяко едно парченце за секунди от всяка страна на силен огън.

На дъното на чиния сложете тънък пласт сладко по избор, отгоре подредете филийките патешко магре и посолете."
"патица - 1 бр.
кисело зеле - 1 средно голяма зелка
ориз - 1/2 ч.ч.
червен пипер
сол
олио",Цяла патица с кисело зеле,"Киселото зеле се нарязва на ситно се задушава в мазнина заедно с една супена лъжица червен пипер.

Оставя да поври двадесетина минути, след което се прибавя оризът и две чаени чаши вода. Като набъбне ориза се отстранява от котлона.

Зелето се прехвърля се в тавата за печене. Добавяме още една чаша вода вода.

Почистената патица се обтрива със сол и червен пипер, след което се поставя в средата в тавата със зелето. Завива се с фолио и пече на 200 градуса във фурна с вентилатор около час.

Към края на печенето се отстранява фолиото, проверяваме дали се е опекла патицата и ако е готова, я оставяме, за да се запече още малко, докато кожичката да придобие златист загар."
"патешко месо - 1 патица + дреболийките от нея
лук - 1 глава
ябълки - 2 броя
ориз - 2/3 ч.ч.
хляб - 2 филии, средата само
магданоз - 1/2 връзка, накълцан ситно
сол
черен пипер
лимони - 1 брой
картофи - 4 - 5 броя, за гарнитура",Пълнена патица,"Почистете добре патицата, отделете дреболийките й и ги сложете леко да се сварят във вряща вода с 1 с.л. оцет. След това ги отцедете и ги накълцайте дребно.

Патицата натъркайте със сол и черен пипер от вън и вътре, а вътре я полейте с прясно отцеден лимонов сок. В малко мазнина запържете накълцания лук, добавете дреболийките и рендосаните ябълки.

След няколко минути добавете накиснатите предварително във вода или мляко филийки хляб, ориза и разбъркайте с накълцания магданоз, сол и черен пипер на вкус. Щом оризът понабъбне, напълнете с плънката патицата.

Зашийте внимателно отвора и сложете пълнената патица върху скара в тава. Патицата отделя много мазнина по време на печене и затова е добре да не е директно на дъното.

Долейте 1 ч.ч. вода и малко вино в тавата, покрийте с алуминиево фолио и сложете да се пече на 180-190 градуса за час и половина.

След това махнете фолиото, прибавете в тавата предварително облени и нарязани картофи, сложете пак решетката с патицата отгоре (може вече и без решетката) и доопечете патицата до готовност, за още около 40-тина минути."
"патица - 1 бр. до 2 кг
сол - 1 с.л.
лимони - 1 бр.
чесън - 5 скилидки балсамов оцет - ½ ч.ч.
лимони - ½ бр. сок
мед - ¼ ч.ч.",Хрупкава печена патица,"Ако сте закупили замразена патица, не забравяйте да размразите замразената патица в хладилника за няколко дни. След като патицата е напълно размразена, извадете я от хладилника 30 минути преди готвенето, за да достигне до стайна температура.

Загрейте фурната до 170 градуса (по оригинална рецепта се пече на 175 градуса, според фурната ми ги закръглих на 170).

Патицата ще се пече за общо 3 часа (3 часа ще бъдат разделени на 4 времеви фази, през които ще обръщаме патицата и ще я поливаме с глазура).

Подгответе патицата:

Отстранете вътрешностите от патицата. Изплакнете патицата отвътре и отвън със студена вода. Подсушете с хартиени кърпи.

Поставете патицата върху работната повърхност с гърдите към вас. С остър нож внимателно направете разрези по кожата без да достигате до месото. Набодете навсякъде останалите мастни части на патицата с върха на ножа, за да осигурите освобождаването на мазнините, особено при много мастни птици. Поръсете щедро с морска сол, както вътре в кухината на патицата, така и навън върху кожата, краката, навсякъде.

Изправете патицата с кухината към вас, поставете 5 нарязани скилидки чесън и лимонови резенчета в кухината на патицата (те са само за вкус, а не за ядене - ще ги изхвърлите след готвене).

Патицата има висяща кожа около отвора между бутчетата, сгънете кожата навътре, за да задържите вътре чесъна и лимона. Притиснете патешките бутчета едно към друго и ги завържете с месарски канап.

Печете патицата за 3 часа в 4 времеви стъпки:

Поставете в тава метална скара, така че при печене тя да повдига патицата от дъното на тавата и мазнината да капе под патицата). Печете патицата с гърдите нагоре за 1 час при 170 градуса.

След 1 час изпичане, обърнете патицата с гърдите надолу (печете другата страна) за 40 минути, при 170 градуса.

Извадете тавата от фурната (сега сте изпекли патицата за 1 час + 40 минути), внимателно извадете патицата върху чиния (като се уверите, че лимоните и чесънът от кухината не изпадат - задържайте кожата на двата края на патицата сгънати), и внимателно излейте всички патешки мазнини сокове от тавата в голяма топлоустойчива купа или контейнер. Може да запазите мазнината, която да ползвате за печени картофи.

Обърнете отново птицата с гърдите нагоре и сложете върху металната решетка в тавата. В малка купа комбинирайте 1/2 чаена чаша балсамов оцет с прясно изцеден сок от 1 лимон. Намажете патицата с балсамовата смес и поставете във фурната за още 40 минути на 170 градуса, като намазвате със сместа на всеки 10 минути.

В отделна малка купа, комбинирайте ¼ чаена чаша мед и 3 супени лъжици от балсамово - лимоновата смес, която ще ви останете от предишната стъпка.

Намажете патицата с тази медно-балсамова смес и изпечете за още 40 минути, като отново намазвате на всеки 10 минути.

Поверявайте редовно патицата, за да се уверите, че не прегаря твърде много, може в края да намелите малко градусите. Целта на мазането е да се получи страхотна хрупкава и ароматна кожичка.

След като патицата се изпече извадете я от фурната и оставете да постои за 15 минути, след това внимателно извадете чесъна и лимона, те няма да ви трябват. Нарежете патицата и сервирайте.

ОБЩО ВРЕМЕ ЗА ГОТВЕНЕ: Патицата трябва да се пече за общо 3 часа на 170градуса като тези часове се разделят на 4 времеви фази (1 час с гърди нагоре + 40 минути с гърдите надолу + 40 минути с гърдите нагоре и балсамово-лимонената смес + 40 минути с медено балсамовата смес)."
"патица - 1 бр. (2 кг)
шери - вермут
сол - 1 ч.л.
лук - 14 малки глави
палачинки - 24 бр. (от вода и брашно) джинджифил - 6 резенчета (20 г сушен)
праз - 2 стръка
вода - 1.5 л
мед - 3 с.л.
соев сос - 2 с.л. конфитюр от сливи - 250 г
соев сос - 3 лъжици
шери - 1 лъжица
канела
чили - смляна люта чушка
джинджифил - на прах",Хрупкава Патица по пекински,"Измийте патицата, почистете я и я подсушете много добре - важно е да е напълно суха!

Сложете я в желязна тенджера и варете до побеляването ѝ. Извадете я и отново я изсушете напълно. Намажете патицата със сол и шери от вътрешната страна.

Смесете съставките за маринатата и сложете патицата вътре. Сложете я отново да се вари, като през цялото време трябва да е покрита с течност. По време на варенето я обърнете на няколко пъти. Извадете патицата и я изсушете пак (може да ползвате вентилатор).

Загрейте фурната на 175 градуса. Сложете патицата върху метална скара, а отдолу сложете тава с вода, която не трябва да докосва птицата. Печете патицата за около 90 минути, обърнете я и продължете печенето още 30 минути - кожата трябва да добие червеникаво-кафяв цвят и да стане хрупкава.

Следва да обезкостите патицата и да я нарежете на парчета цялата, които лесно може да сглобите до първоначалния вид на птицата в продълговата плоска чиния.

Патицата по пекински се поднася с палачинките, с нарязаните зелени пера на праза и сос Хойсин. За него смесете всички съставки в съд на котлона, бъркайте, докато се посгъсти и след това охладете. Сложете го в хладилника, докато дойде ред да се използва.

Когато хапвате ястието, топвайте перцата на праза в соса и ги слагайте с парчета от патицата в палачинка, която се прегъва на четири."
"патица - 1 бр. /около 2.5 кг/
сол - 1 с.л.
портокалова кора - 1 бр. настъргана
портокали - 1 бр. голям, нарязан на шестинки
джинджифил - 1/2 с.л. настърган
чесън - 1 с.л. настърган портокалов сок - 1 чаша
мед - 1 с.л.
захар - 1 с.л. кафява
соев сос - 2 с.л.",Патица с портокали,"Изплакваме добре и подсушаваме патицата от всички страни. С остър нож правим ромбоидни разрези на кожата, като внимаваме да не нарежем месото. Пробождане с вилица около бутчетата, за да изтече мазнината на птицата.

Натъркваме патицата със смес от солта, джинджифила и чесъна - отвън и отвътре. Поставяме резените портокал в кухината на патицата. Завързваме краката с канап или напъхваме трътката в кухината. Оставяме птицата да се маринова поне за една нощ в хладилника.

Загряваме фурната на 180 градуса.

През това време приготвяме глазурата за патицата. Смесваме портокаловия сок, меда, захарта и соевия сос. Оставяме сместа да заври и добавяме джинджифила. Намаляваме температурата и варим, докато се получи средно гъст сироп, отнема около 10 минути.

Печем патицата с гърдите нагоре в продължение на 1.5-2 часа, като внимателно изливаме мазнината през всеки 30 минути. Намазваме печената патица с глазурата и печем още 30 минути (около 2.5 часа общо).

Ако глазурата започне да изгаря, покриваме с фолио. Патицата е сготвена, когато температурата в най-дебелата част на бутчето е 75 градуса.

Оставяме патицата с портокали да почине 10 минути, преди да разрежем на порции."
"патешки бутчета - 4 бр.
мащерка - 2 с.л.
олио - 3 с.л.
сол - 3 с.л. едра
черен пипер - млян
картофи - 1 кг, за пюре
масло - 2 с.л.",Патешки бутчета на фурна,"Добре почистените бутчета боднете с нож на 2-3 места и ги осолете. Натрийте ги с мащерка и ги сложете в добре затворен съд за 1 нощ в хладилник.

На следващия ден отделете от тях мащерката и ги накиснете за 15 минути в студена вода. След това ги отцедете и подсушете. Поръсете с прясно смлян черен пипер.

Загрейте олиото в тиган и запържете патешките бутчета за 2-3 мин. от всяка страна.

Всяко бутче извадете върху голямо парче фолио, разпределя се мащерката и хубаво ги увийте.

Патешките бутчета се пекат 15 минути на 200 градуса, а след това за 2 часа - на 180 градуса. След като са готови се вадят от фолиото.

В мазнината от пърженето се долива голяма чаша бульон, малко сол, черен пипер и се вари, докато сосът се редуцира поне с 1/3. Картофите се сваряват и се правят на пюре със сол и маслото.

Патешкото бутче се поднася върху канапе от картофено пюре и се полива със сос."
"пилешко месо - 1 кг
яйца - 2 бр
кисело мляко - 50 гр
брашно - 4 с.л.
олио - 30 мл (2 с.л.)
черен пипер - 2 г",Пиле фрикасе,"Макар думата фрикасе да е френска, пилето фрикасе е заело почетно място в местната трапеза и е задължително ястие за всеки дом.

В много рецепти за фрикасе месото се запържва, но според много известни готвачи класическото фрикасе се приготвя само от сварено пилешко месо и в следващите редове ще се спрем именно на този вариант.

Важно правило при приготвянето на наистина вкусно фрикасе е освен да сварите добре пилешкото месо, да приготвите от него и хубав бульон, който по-късно ще използвате за направата на вашето фрикасе.

Пилето се сварява в подсолена вода. Обезкостява се и месото се накъсва на големи парчета.

В отделна тенджера се загрява олиото. Към него се добавя брашното и се запържва леко. Сваляме от котлона и добавяме горещ бульон от вареното пиле. Бъркаме до получаване на хомогенна смес. Връщаме на котлона и оставяме да поври 5 - 6 мин.

След като е готово, бавно и внимателно добавяме предварително разбитите жълтъци и кисело мляко. Разбъркваме фрикасето и подправяме с черен пипер.

Можете да сервирате готовото пилешко фрикасе с ориз.

P.S. Не си мислете, че само като оставите пилешкото месо да се вари и му добавите малко сол, то ще получите зашеметяващо вкусен пилешки бульон. Това е ок, но може и по-добре. Нашият съвет е в съда, в който се оставили пилешкото месо да се вари, добавете сол и малко нарязан на ситно корен от целина, пащърнак и корен от магданоз. Така ще получите един невероятно ароматен бульон за вашето фрикасе."
"пиле - 1 бр. около 1.5 кг
лук - 2 глави
моркови - 1 бр.
чушки - 1 бр.
ориз - 400 г
олио - 40 мл за пържене
масло - 40 г
черен пипер - 10 зърна
черен пипер - на вкус
сол - на вкус",Пиле с ориз – класическа рецепта,"Нарежете пилето на порции (крилца, бутчета и бяло месо), а гръбнака оставете цял. Измийте много добре и го поставете в тенджера.

Налейте студена вода и добавете сол (на 1 литър вода 1 ч.л. сол) след като заври премахвайте образувалата се пяна. Нарежете 1 глава лук на ситно и я прибавете към врящото пиле, заедно със зърната черен пипер и целите чушка и морков, варите до полуготовност на месото.

През това време измийте ориза много добре под течаща вода, като втривате зърната между дланите си и го поставете в купа с леко подсолена студена вода.

Нарежете другата глава лук на ситно. В тиган нагрейте олиото и запържете за кратко лука, добавете ориза и запържете за около 3-4 минути.

В тава разстелете запържения ориз равномерно, разпределете нарязаното на порции месо без гръбнака.

В купата, в която сте мерили ориза, налейте три пъти от чорбата на пилето и я налейте в тавата.

Посолете на вкус, ако е нужно, нарежете маслото на кубчета равномерно разпределени отгоре и поставете в предварително нагрята на 180 градуса фурна и печете до готовност на ориза, което става за 40 минути.

Извадете пилето с ориза от фурната и завийте с плътна чиста кърпа, да се задуши за около 10-15 минути."
"пилешки бутчета - 5 бр.
печурки - 250 г
майонеза - 125 г
топено сирене - 150 г (за мазане)
кашкавал - 220 г
бяло вино - 200 мл
зехтин - 2 с.л.
черен пипер
универсална подправка - 1 ч.л. подправка за пиле",Пиле с уникален вкус,"Почистете пилешките бутчета и ги разполовете на горно и долно бутче. В купа сложете майонезата, зехтин, подправката за пиле, черен пипер и топеното сирене.

Разбъркайте хубаво всички съставки. Гъбите почистете и нарежете на парчета. Сложете в тава пилешките парчета месо, отстрани добавете гъбите и отгоре сложете получената майонезена смес.

С ръце я втрийте хубаво в месото, така че да са овкусени всички парчета. Налейте виното и покрийте тавата с алуминиево фолио. Сложете във фурната на 200 градуса за 1 час, след което махнете фолиото и печете още 20 минути.

Настържете кашкавала на ренде, извадете тавата поръсете обилно с него върху месото и поставете отново във фурната до разтопяване на кашкавала около 10 мин."
"грах - 400 г от консерва (количество без сока)
пилешко бутче - 2 бр.
лук - 1 глава
моркови - 1 бр.
доматен сок - 200 мл
червен пипер - 1 с.л.
брашно - 2 с.л.
олио
сол
черен пипер
чубрица",Лесна пилешка яхния с грах,"Бутчетата се варят. Обезкостяват се на по-едри парчета.

Лукът се изчиства и нарязва на ситно. Морковът се измива и настъргва. В тиган се слага олио да загрее. Добавя се лукът да се запържи. Добавя се и морковът. Разбъркват се.

Слагат се брашното и червеният пипер да се запържат. Разбърква се непрекъснато. Добавя се доматеният сок. Сипва се сокът от граха.

Добавя се и малко вода. Добавят се грахът и пилешките мръвки.

Подправя се със сол, черен пипер и чубрица.

Оставя се да покъкри и вашата пилешка яхния е готова."
"пилешко месо - 500 г филе или от бутче по желание
гъби - 250 г печурки
лук - 2 глави кромид
чушки - 2 бр. пресни
люти чушки - 1 - 2 бр.
домати - 400 г на кубчета от консерва
магданоз - пресен
олио - 3 с.л.
черен пипер
червен пипер
захар
сол",Пилешка кавърма по селски,"Месото се нарязва на кубчета, лукът и сладките чушки - на полумесеци, гъбите - на филийки, а лютите чушки - на ситно.

В дълбок тиган с олиото се задушава лукът, сладките и лютите чушки. Когато омекнат, се добавя пилешкото месо и след около 5 мин. - гъбите.

Готви се до зачервяване на месото и се сипват доматите.

Подправя се със сол, захар и черен пипер. Оставя се да къкри на слаб огън, като се разбърква от време на време.

След около 15-20 мин. се добавя червен пипер и се отстранява от огъня.

Поръсвате кавърмата с пресен магданоз."
"пилешко месо - 600 г пилешко филе
черен пипер - 1 щипка
оризов оцет - 1 с.л.
мед - 2 с.л.
царевично нишесте - 1 с.л.
соев сос - 50 мл
зехтин - 30 мл
чесън - 2 скилидки стар
печурки - 50 г гъби
моркови - 2 бр.
чушки - 2 бр. червени
чушки - 1 бр. жълти + 1 бр. зелена
тиквички - 1 бр.
лук - 2 глави червен",Пиле със зеленчуци по китайски,"В купичка направете смес от оцета, соевия сос, нишестето и меда. Всичко хубаво се разбърква и отделете за накрая. Зеленчуците се почистват и нарязват на лентички. Пилешкото филе също се реже на ивички.

В уок тиган се сипва зехтинът и се загрява на максимум. Сложете пилешкото филе и запържете за 5 минути. Добавете лука и когато стане прозрачен, се добавят лентичките чушки, морков, тиквичка и гъбите. Всичко се пържи около 10 минути, като се разбърква. Щом зеленчуците поомекнат, сложете нарязания на ситно чесън и подправете с черен пипер.

Разбъркайте и след 2 минути сипете от предварително приготвената смес, като се сипва по малко, бърка се и пак се сипва до пълното ѝ усвояване.

След като цялата смес е изсипана, яденето се оставя за още минута-две на котлона и се изключва.

По желание накрая може да се поръси с препечен сусам и да се поднесе с гарнитура от сварен ориз."
"картофи - 4 - 5 бр
олио
пилешко месо - бяло или 2 бутчета
лук - 2 глави
доматен сок - 100 мл
червен пипер - 1 с.л.
сол - на вкус
дафинов лист - 2 бр.
магданоз",Вкусна пилешка яхния с картофи,"В тенджера се загрява олио и се запържва нарязаното пилешко месо. Слагат се обелените и нарязани картофи и ситно нарязан лук.

Разбърква се за 3-4 минути и сипваме червения пипер. После се налива топла вода да покрие продуктите и оставяме да се готви на умерен огън.

Когато месото и зеленчуците са готови, се изважда месото и се обезкостява, ако е от бутчета и се накъсва на мръвки. Връщаме в тенжерата и прибавяме доматения сок с дафиновия лист и сол на вкус.

Оставя се яхнията да поври още малко 2-3 минути, ако е по-рядко може да се сгъсти с 1 с. л. брашно. Готовата пилешка яхния с картофи поднасяме топла с нарязан магданоз."
"кори за баница - 8 бр.
пилешко месо - 500 г от бут
моркови - 1 бр.
лук - 2 глави
доматено пюре - 2 с.л.
захар - 1 щипка
сол
кимион
черен пипер
магданоз масло - 50 г
олио - 2 с.л.
брашно - 2 с.л.
прясно мляко - 250 мл
вода - 100 мл
сол
кашкавал - 200 г настърган",Султан кебап,"Загрява се олио в тиган и се запържват нарязаните лук и морков. Добавя се нарязаното пилешко месо с малко вода, за да не залепне, и задушаваме за кратко.

Прибавя се доматеното пюре, захарта, солта, черния пипер и кимиона Разбърква се, готвим още 4-5 минути и плънката се сваля от огъня.

Приготвя се сосът. В подходящ съд се загрява олио и масло. Сипваме брашното и бъркаме, за да се запържи леко, налива се прясното мляко и водата. Бърка се, докато леко се сгъсти, овкусяваме и е готов.

В купичка се поставят 2 кори, като краищата висят свободно. Пълним с част от плънката и краищата се събират отгоре. Обръщаме в намаслена тавичка - получава се топка.

Това се повтаря още 3 пъти. Заливаме топките със соса и обилно поръсваме с настърган кашкавал. Печем султан кебапа в загрята фурна 200 градуса до златисто."
"броколи - 500 г
пилешко бон филе - 250 г
готварска сметана - 200 г
кашкавал - 100 г
масло - 20 г
шарена сол
сол",Броколи с пилешко филе и сметана,"Слагаме нарязаните на цветчета броколи и ги сваряваме в подсолена вода за около 15 минути.

Нарязваме пилешкото на малки парченца, запържваме го в тиган.

Отцеждаме броколите и ги подреждаме в тавичка, посоляваме, ако е необходимо,

добавяме маслото на парченца, шарена сол, отгоре подреждам пилешкото бон филе, заливаме със сметаната и разбъркваме добре.

Слагаме да се запече за около 30 минути в предварително нагрята фурна на 240 градуса, след това изваждаме и настъргваме кашкавала,

Слагаме ястието обратно във фурната до златист кашкавал."
"ориз - 1 ч.ч.
грах - 1 шепа или повече
сол
соев сос
моркови
яйца - 1 бр.
пилешко месо",Ориз по китайски,"Месото се сварява и наситнява на малки късчета. Оризът се сварява на пара.

През това време в дълбок тиган се слага олио да се нагрее и в него се слага да се запържи оризът, след това към него се добавя грахът и рендосаният на ренде морков.

След това се разбива яйцето и се сипва постепенно отгоре през цедка и непрекъснато се бърка.

Друг вариант е да разбиете яйцето, да го изпържите на омлет, да го нарежете на ленти и накрая да го добавите към ориза с пилешко.

Запържва се добре, оризът да не е сплъстен, добавя се соев сос и малко сол и пилешкото месо."
"пилешко филе - 2 бр. пеперуди
гъби - 200 г
топено сирене - 100 г
кисели краставички - 6 бр.
масло - 50 г
заквасена сметана - 200 г
чушки - 1 бр. червена
черен пипер - 1 ч л
къри - 1 ч.л.
сол - 1 ч.л.
зехтин - 3 с.л.
магданоз",Пиле жулиен с гъби и сметана,"Всички продукти без гъбите нарежете на жулиени. В дълбок тиган Уок разтопете маслото. Запържете пилешкото филе подправено със сол и къри.

След това добавете чушката, гъбите нарязани на тънки филийки и пържете около три минути.

Към тях добавете краставичките и гответе още минута.

В друг тиган сложете зехтина и добавете топенето сирене и сметаната, разредете с малко топла вода, добавете подправките и разбърквайте внимателно около пет минути.

След това добавете тази смес в дълбокия тиган с пилето, разбъркайте до смесване на всички продукти.

Изсипете в йенска тенджера с капак и сложете във фурната за около петнадесет минути.

Сервирайте го топло, поръсено с магданоз и чаша бяло вино. Добър Апетит!"
"пилешки бутчета - 2 бр.
лук - 5 глави големи
прясно мляко - 100 мл
масло - 40 г
олио
брашно - 1 с.л.
черен пипер
червен пипер
чубрица
сол
магданоз - 3 - 4 стръка
пресен чесън - 3 - 4 листа",Невероятно пилешко с лук на фурна,"Бутчетата се овалват в олио и сол и се слагат в тавичка да се пекат на 200 градуса за 10-15 минути.

Докато бутчетата се пекат почистваме и нарязваме на полумесеци лука, слагаме го в купа, поръсваме с щипка сол, 2 с.л. олио, нарязания на ситно магданоз, щипка черен и щипка червен пипер, както и с щипка чубрица, разбъркваме хубаво с лъжица да се смесят съставките.

След като пилето се е позапекло, изваждаме тавичката от фурната, изваждаме месото в една чинийка и изсипваме лука и подправките в тавичката, прибавяме и маслото и след това слагаме върху лука месото, връщаме обратно във фурната.

Печем още 10 минути докато лукът се запече. В купа разбъркваме хубаво прясното мляко и брашното и след като лукът и пилето са хванали коричка ги заливаме с млякото.

Печем още 15 минути или до готовност. Ако е необходимо добавяме още сол. След като извадим тавичката от фурната поръсваме със ситно нарязан пресен чесън."
"пилешко месо - 1 цяло пиленце
свинско месо - 500 г
телешко месо - 500 г
кайма - 300 г смес
пушено месо - 300 г гърди
колбас - 2 големи наденици по 200 гр
кисело зеле - 1 зелка
доматено пюре - 2 - 3 с.л.
вино - 1 ч.ч. червено
ориз - 120 г
олио - 200 мл
лук - 3 глави
дафинов лист - 3 - 4 листа
черен пипер
червен пипер
чубрица - на вкус
сол - на вкус",Коледна капама,"Задушете пилешките дреболии заедно с ориза, част от скълцания лук, малко доматено пюре и подправки на вкус. Напълнете пилето с тази плънка и го зашийте.

Отделете към 12 листа от киселата зелка, а останалата скълцайте ситно. Овкусете каймата с подправки и ситно скълцан лук и направете сарми с отделените листа.

В голям гювеч или тенджера сложете част от накълцаното зеле, сарми, цялото пълнено пиле, следва нарязаното пушено месо (може и бекон), нарязаните наденици и пържоли от свинско и телешко.

Докато редите може да добавяте дафиновите листа и малко подправки.

Долейте в съда олиото и разтвореното в зелев сок доматено пюре. Долейте и виното и захлупете съда плътно. Оставете коледната капама да се пече цяла нощ на слаба фурна."
"пиле - 1 бр. голямо или 2 бр. по - малки
картофи - 1.5 кг
олио - 50 г
масло - 100 г
лук - 1 глава
моркови - 1 бр.
черен пипер - 1/4 ч.л.
червен пипер - 1/2 ч.л.
мащерка - 1 клонче суха
сол - 1 с.л.
универсална подправка - 1 ч.л.",Пиле с картофи на фурна по селски,"Пилето почистете и измийте. Разполовете го, но го оставете цяло.

В купичка сложете размекнатото краве масло, черния, червеният пипер, солта пикантината и стритата суха мащерка. Разбъркайте. Намажете хубаво пилето с получената смес.

Картофите обелете и измийте. Нарежете ги по селски на едри резени. Сложете ги в тава.

Нарежете на ситно кубче кромида и моркова и ги прибавете при картофите. Посолете ги, прибавете олиото и разбъркайте хубаво.

Сложете пилето в средата на тавата при картофите. Сипете вода, колкото да ги покрие.

Завийте с алуминиево фолио и сложете във загрята фурна на 220 градуса за около час и половина. Печете до готовност, като последните 10 минути отстраните фолиото.

Накъсайте пилето на порции и сервирайте пиле с картофи.

Да ви е вкусно!"
"ориз - 250 гр.
пилешко месо - гърди 1/2 бр.
олио - 80 гр.
яйца - 2 бр.
зелен лук - 1 връзка
вегета - 1 ч.л",Пържен ориз по китайски,"Оризът се сварява предварително. Изсипва се в предварително сгорещено олио. Пържи се десетина минути, като се бърка непрекъснато. Към ориза се прибавят ситно нарязаното месо и 1 ч.л. вегета (или натриев глутамат)

Яйцата се разбиват и с тях се залива оризът. Ястието се разбърква и се сваля от огъня.

Преди да се поднесе, пърженият ориз се поръсва с нарязан на ивички лук."
"картофи - 1.5 кг
пилешко месо - 700 г филе
готварска сметана - 500 мл
сирене - 250 - 300 г
кашкавал - 100 г
сол
черен пипер","Запеканка с пилешко, картофи и сметана","Първо обелете и сварете картофите в тенджера.

През това време, докато се варят, нарежете пилешкото на парчета и го сложете в тава, прибавете олио, сол и черен пипер и го сложете да се пече във фурната.

Не препичайте месото, извадете го, преди да е готово за ядене, и като го извадите, добавете сварените и нарязани картофи, натрошеното сирене, готварската сметана, сол по ваш вкус и всичко това го объркайте в тавата, като накрая настържете кашкавала отгоре.

Печете запеканката на добре загрята фурна на 200 градуса за около 30 минути.

Запеканката с пилешко, картофи и сметана е готова."
"пилешки бонфилета - 6 бр.
течна сметана - 100 мл
топено сирене - 75 г
кашкавал - 50 г
пилешки бульон - 2 бр. или зеленчуков","Пилешко филе със сметана, топено сирене и кашкавал на фурна","Овкусяваме от двете страни пилешките филета, като натрошаваме пилешки или зеленчуков бульон.

Оставяме ги така да престоят за около 1-2 часа.

В тавичка подреждаме филетата и върху тях нареждаме нарязаното топеното сирене на кръгчета.

Настъргваме кашкавала на най-ситното.

В съд смесваме течната сметана с кашкавала.

Заливаме пилешките филенца, като гледаме да облеем навсякъде.

Печем около 20 минути на умерена фурна.

Може да сервираме с гарнитура по избор според сезона и вкуса."
"пилешки гърди - 2 бр.
брашно - 1 с.л.
олио - 2 с.л.
лук - 1 глава
гъби - 150 гр.
доматен сок - 1 ч.ч.
кашкавал - 100 гр.
магданоз - ½ връзка
люти чушки - 1 бр.
сол - на вкус
черен пипер - на вкус",Пикантно пилешко филе в гювечета,"Пилешките гърди посоляваме и овалваме в брашно, в което сме добавили черен пипер.

Изпържваме ги в тиган с олио от двете страни.

Изваждаме месото и в същата мазнина задушаваме почистените и нарязани лук и гъби. Поръсваме с нарязания магданоз, пускаме лютата чушка и заливаме с доматения сок.

След като заври, връщаме нарязаните пилешки гърди и разпределяме в гювечета.

Преди да поставим в студената фурната, поръсваме с настърган кашкавал.

Печем около 30 мин. на 200 градуса."
"пилешко месо - 2 - 3 пилешки филета
сол
черен пипер - млян
прясно мляко - 1 ч.ч.
брашно - 4 с.л.
яйца - 2 - 3 броя
корнфлейкс - 3 с.л. натрошен
галета - 6 - 7 с.л.",Панирани пилешки хапки,"Нарежете пилешкото на по-едри парчета. Посолете ги, поръсете с черен пипер и ги полейте в купа с прясното мляко. Оставете така за 30 минути в хладилник, след което ги отцедете.

Загрейте мазнина в тиган и разбийте яйцата. Смесете галетата и натрошения корнфлейкс. Всяко пилешко парче се овалва в брашно, потапя се в яйцето, след което в сместа от галета и корнфлейкс.

Пържи се до златисто от двете страни и се отцежда върху кухненска решетка с хартия отдолу. Поднесете със сос и пържени картофи."
"пилешки бутчета - 3 - 4 бр., по възможност незамразени
грах - 400 г замразен
картофи - 5 - 6 бр.
домати - 400 г нарязани
лук - 1 глава кромид
морков - 1
растителна мазнина - 5 с.л.
брашно - 2 с.л.
дафинов лист - 2 бр.
червен пипер - 1 с.л.
черен пипер - 1 ч.л. смлян
копър - 1 ч.л. сух
чубрица - 1 ч.л. суха градинска
сол",Пилешка яхния с грах и картофи,"Пилешкото се измива добре и нарязва на подходящи парчета. Запържва се леко в 3 с.л. мазнина, добавят се 3 ч.ч. вода, дафинов лист, черен пипер и сол. Оставя се да къкри.

В друг съд се задушават в останалата мазнина нарязаните морков и лук.

Слага се брашното и червеният пипер, разбърква се добре и се залива с нарязаните домати.

Добавят се грахът и останалите подправки. Всичко това се прибавя към месото. Слагат се и нарязаните на резени картофи.

Пилешката яхния ври 15-20 мин."
"брашно - 250 г
вода - 125 мл
мая - 1 ч.л. суха
сол - 1 ч.л.
захар - 1 ч.л.
зехтин - 1 - 2 с.л.",Италианско тесто за пица,"Маята разтворете в топличката вода, като добавите захарта и солта. Оставя се настрана.

Пресейте брашното и добавете маята. Постепенно замесете гладко тесто. Накрая добавете зехтина и продължете месенето, докато мазнината се поеме напълно.

Оставете тестото да втаса до удвояване на топло място, като покриете купата му с прозрачно фолио и кърпа. Втасалото тесто може да използвате за приготвяне на пица, но и на фокача."
"тесто - готово
домати - 2 броя
лук - 1 глава, голяма
гъби - 200 г
кашкавал - 300 г
сирене - 150 г
чушки - 1 червена и 1 зелна
яйца - 2 броя
доматено пюре - 150 мл
пилешко месо - 200 г, сварено
черен пипер
сол
мазнина",Сочна домашна пица,"Разстелете тестото на тънък блат в намазнена тава. Разстелете доматеното пюре и разпределете всички зеленчуци, които са предварително нарязани.

Лукът и гъбите се задушават в малко мазнина и подправките и така се добавят.

Пилешкото се разпределя накъсано на малки парченца.

Яйцата и сиренето се разбиват заедно и със сместта се залива пицата. Поръсва се отново с подправки и се слага да се пече, докато не хване коричка.

После пицата се покрива с настъргания кашкавал и пак се запича."
"брашно - 5 ч.ч.
мая - 1/2 жива
вода - 1 и 1/2 ч.ч.
захар - 1 с.л.
сол - 1 с.л. кайма - 300 г агнешка
чушки - 1 червена и 1 зелена
домати - 1 брой + 2 с.л. доматено пюре
лук - 1 глава
чесън - 2 скилидки
олио - 2 - 3 с.л.
черен пипер
червен пипер
сол",Лахмаджун,"Разтворете маята в едната ч.ч. хладка вода заедно със захарта.

Пресейте брашното и в кладенче по средата добавете втасалата мая, солта и добавяйки останалата 1/2 ч.ч. вода замесете тестото. Оставете да втаса до удвояване на обема.

Лука, домата, чушките, чесъна с олиото и доматеното пюре пасирайте в кухненски робот или блендер.

Полученото зеленчуково пюре разбъркайте хубаво с каймата, като добавите и подправките.

Късайте от втасалото тесто топки с големината на шепата ви и ги разточвайте тънко, с дебелина около 3 мм.

Върху питките разстелете около 1-2 с.л. от каймата, но не прекалявайте с плънката.

Печете питките в леко намазнена тава в предварително загрята фурна на 200 градуса, около 5-10 минути.

Внимавайте да не прегорите краищата. Изпечените лахмаджуни се подреждат в съд с капак, както палачинките.

Поднесете турската пица със свежа салата."
"картофи - 1 кг
лук - 1 глава
синап - 1/2 ч.л, смлян
копър - 1/2 ч.л, сух
масло - 50 г
кисело мляко - 50 мл
яйца - 2 бр.
кимион - 1 ч.л.
черен пипер - 1 ч.л.
чубрица - 1 ч.л.
сол - 1 ч.л. яйца - 2 бр.
галета - 1 пакет кисело мляко - 1 ч.ч.
майонеза - 4 с.л.
копър - 1 с.л. нарязан
чесън - 1 скилидка (пресован)
синап - 1 ч.л. смлян
орехи - 2 с.л. счукани
сол",Перфектните картофени кюфтета на фурна,"Картофите измийте хубаво и с нож направете лек разрез във формата на кръг по кората в средата им (в най-тясната част) и сварете във вода до готовност. Обелете лесно, като издърпвате като чорапчета кожата им от разреза.

Намачкайте, като прибавите към тях маслото, киселото мляко, настъргания на ренде кромид лук, солта и смлените подправки (кимион, черен пипер, чубрица, синап, копър). Добавете двете хубаво разбити яйца и отново разбъркайте старателно сместа.

За да оформя перфектните картофени кюфтенца, аз използвам метални рингове за курабии. Пълня ги хубаво с картофената смес, като упражнявам лек натиск, за да е по-плътна консистенцията, увивам всеки напълнен ринг в стреч фолио и прибирам във фризера да замръзнат за няколко часа (а може и да си ги оставите за няколко дни).

Замръзналите картофени кюфтета изваждам внимателно от формите, потапям първо в сместа от разбитите на пяна две яйца, след това в галетата, пак в яйцата и нареждам в тавичка върху предварително намазана с олио хартия за печене.

Запичам около десет минути на средна решетка, включен вентилатор и предварително много добре загрята фурна на 250 градуса, а след това обръщам с помощта на щипка и оставям да се запекат за още 10 минути.

За топинга млякото се разбива с майонезата, добавя се копъра, синапа, пресованата скилидка чесън, счуканите орехи и сол на вкус. Разбърква се хубаво и се поднася в купичка или чашка заедно с картофените кюфтенца."
"кашкавал - 250 г
яйца - 3 бр.
прясно мляко - 250 мл
брашно - 3 с.л. равни
бакпулвер - 1/2 ч.л
сол - 1/2 ч.л.
масло - 1 ч.л.за намазване",Вкусен кашкавал на фурна,"Включете фурната на 200 градуса. Намажете с маслото тава с размери 20х20, може и кръгла.

В купа, разбийте яйцата и добавете прясното мляко, разбъркайте. Отделно смесете брашното с бакпулвера и ги прибавете към яйчната смес, отново разбъркайте.

Настържете кашкавала на едро ренде и го прибавете към тях, разбъркайте добре. Изсипете сместа в тавата и я поставете в нагрятата фурна до златист цвят за около 20 минути.

Най-вкусният кашкавал на фурна, без добавки от зелении, подправки и сирена. Най-вкусен е топъл, поднесен с пресни зеленчуци според сезона."
"гъби - 400 г печурки
масло - 2/3 пакетче от 125 г
олио - 1 - 2 с.л.
чесън - 2 скилидки, скълцан ситно
сол - на вкус
черен пипер
копър - накълцан пресен",Гъби в масло,"Измийте гъбите и отделете гуглите от пънчетата. При нужда ги нарежете на парчета, но е добре да са по-големи.

Загрейте маслото и олиото в дълбок тиган с капак, сипете гъбите, разбъркайте и оставете да се задушават под капак. От време на време бъркайте.

След около 10 минути, добавете подправките и чесъна.

Задушете за още 5-10 минути, махнете от котлона и поръсете с накълцан пресен копър.

Гъби в масло - разкошно мезе за делник и празник!"
"тиквички - 2 бр.
яйца - 2 бр.
сол - на вкус
брашно - 1 ч.ч. бяло
царевично брашно - 1 ч.ч.
черен пипер
олио - за поръсване
галета - 2 - 3 с.л. кисело мляко - 1 ч.ч.
чесън - 2 бр. скилидки
сол - на вкус
копър",Хрупкави тиквички на фурна,"Измити тиквички се режат на пръчици с дължина колкото един пръст.

В купа се разбиват яйцата, отделно в чиния сипваме бяло брашно, смесено с половин чаена лъжичка сол, а в нова чиния смесваме царевично брашно и галета.

Приготвя се широка тава от печката с хартия за печене, която се намазва леко с олио. Поръсваме тиквичките с черен пипер и щипка сол. Всяка пръчица от тиквички се овалва първо в бяло брашно, после в разбити яйца и накрая в смес от царевично брашно и галета.

Нареждат се в тавата, отгоре се поръсват добре с олио. Печем в загрята фурна 200°C до златисто.

Изваждаме в чиния и сервираме с млечния сос."
"яйца - 8 бр.
сирене - 200 г
майонеза - 5 с.л.
чесън - 4 скилидки",Бърза разядка,"Сварете яйцата за 8 минутки.

Обелете и ги настържете в купа.

Намачкайте сиренето с вилица и го сложите при яйцата.

Добавете майонезата, счукания чесън и разбъркайте разядката."
"кашкавал - 12 бр. еднакви парчета
яйца - 2 - 3 бр.
кори за баница
олио",Паниран кашкавал в кори за баница,"Увиваме хубаво всяко едно парче кашкавал в кора за баница, овалваме в яйце и пържим в сгорещено олио."
"картофи - 1 кг.
масло - 100 г
вегета - 1 ч.л.
сол
копър - на вкус
чесън - няколко скилидки, по желание",Вкусни картофи соте,"Сварете картофите без да ги преварявате, обелете ги и ги нарежете в желана форма. Загрейте маслото и запържете картофите равномерно.

Накрая поръсете със сол, вегетата и накълцания копър. По желание по време на пърженето добавете скълцан чесън.

Разбъркайте готовите картофи соте и свалете от котлона."
"кисело мляко - 500 г цедено
сирене - 250 г краве
сметана - няколко лъжици заквасена (на вкус)
червени чушки - 4 - 5 бр. печена капия
магданоз - 1/3 връзка
чесън - 1 - 2 скилидки
зехтин
орехи - смлени",Катък с печени чушки,"Скълцайте възможно най-ситно чесъна и нарежете на дребни парченца чушките.

Объркайте цеденото кисело мляко със сиренето, заквасена сметана на око и по желание 1-2 с.л. майонеза.

По-здравословният вариант е да добавите само малко зехтин.

Добавете чесъна и чушките и разбъркайте добре.

С помощта на лъжица за сладолед сложете по 3 топки в чиния, поръсете щедро със смлени орехи и направете украса на млечната салата от магданоз и маслини.

"
"тиквички - 3 - 4 броя
олио - за пържене
зехтин - 2 - 3 с.л.
брашно - около 120 г бяло и 60 г царевично
лед",Тиквички по гръцки,"Нарежете тиквичките по дължина на възможно най-тънко. Аз използвам белачката си за картофи.

Сложете всички тиквички в тенджера, поръсете ги с малко зехтин, царевично и бяло брашно, похлупете и хубаво раздрусайте тенджерата, за да може брашното до се разпредели равномерно.

Загрейте мазнина в тиган. Всяка тиквичка се потапя за секунда в купа с вода и лед и се пуска в тигана да се пържи. Пърженето на тиквичките е съвсем кратко, защото са много тънки.

Готовите тиквички по гръцки се вадят върху кухненска хартия, за да поемат мазнината."
"тиквички - 1 бр.
кашкавал - 100 г
соев сос - 2 с.л.
сол
черен пипер
босилек
шунка - 100 г
олио",Рулца от тиквички с шунка и кашкавал на фурна,"Тиквичката се измива и нарязва на средно тънки ленти с белачка за картофи. Маринова се със соевия сос, черен пипер, босилек, щипка сол и се оставят за кратко.

Кашкавалът се нарязва на ленти, шунката се нарязва на тънко с ширина като тази на тиквичката.

Върху всяка лента тиквичка се поставя лента шунка, а отгоре поставям парченца кашкавал. Навива се на рулца и с клечки за зъби се забожда.

Нареждат се в намазана с олио тава и печем в загрята фурна 15 минути на 180 градуса.

Изваждат се и върху всяко рулце се поръсва настърган кашкавал. Връща се отново във фурната и се запича до зачервяване."
"лук - 2 - 3 глави
олио - около 100 мл или повече
захар - 1 - 2 с.л. (по предпочитание)
сол - на вкус
балсамов оцет",Карамелизиран лук,"Нарежете лука на тънки филийки, и го разделете на отделни полумесеци.

Загрейте мазнината в тиган и сипете лука да се запържи, докато хване загар.

Добавете захарта и разбъркайте.

Щом започне да се карамелизира добавете балсамовия оцет, малко топла вода (2-3 с.л.) и оставете и тя да се изпари.

По този начин се добавя вода още 2 пъти, като накрая се запържва до пълното изпаряване на течността.

Оставете лука под капак да се задуши, след като свалите от котлона. Накрая поръсете със сол на вкус."
"нахут - 1 консерва
сусамов тахан - 2 с.л.
лимонов сок - 3 с.л.
чесън - 1 скилидка
червен пипер - 1 ч.л.
сол
кимион
черен пипер
зехтин
магданоз",Класически Хумус,"Сложете изцедения нахут, тахана, лимоновия сок, чесъна и подправките в блендера или купата на миксера и пасирайте.

Ако сместа е много суха, прибавете малко от сока от консервата или малко кисело мляко.

Хумусът се разстила на тънък слой в чиния за сервиране, поръсва се със зехтин и ситно нарязан магданоз и се украсява с резенчета лимон и домат.

Вашият хумус е готов - перфектна разядка към печени меса и зеленчуци!"
"тиквички - 2 бр.
брашно - 3 с.л .бяло
брашно - 3 с.л. царевично
галета - 100 г
червен пипер - 1 с.л.
черен пипер
сол
лют пипер - 1 к.л.
чесън - 1 к.л. прах
лук - 1 к.л. сушен
мащерка - 1 к.л.
зехтин - 3 с.л.",Хрупкави тиквички,"Почистете и нарежете тиквичките на средно тъни неголеми ленти или пръчици.

Сложете в дълбока чиния галета, двата вида брашно, всички подправки и разбъркайте.

Сложете в голяма плоска тава хартия за печене, намажете с малко зехтин. Поръсете тиквичките със получената суха смес и размесете с ръце, така че хубаво да се овалят и подправките да полепнат по тях.

Разпределете овкусените тиквички в тавата на един ред една до друга, без да се застъпват, и полейте с малко зехтин.

Загрейте фурната на 180 градуса и сложете тавата. Запечете тиквичките за около 25 мин до получаване на златиста и хрупкава коричка.

Поднесете тиквичките с млечен сос, кетчуп или сос от хрян, може да ги сложите като гарнитура към месо или да ги хапнете така."
"тиквички - 2 бр.
брашно - 3 с.л.
яйца - 2 бр.
галета - 150 г
пармезан - 50 г
универсална подправка - 2 с.л (смес от сол, лют червен пипер, риган, чесън на прах, босилек, захар)
зехтин - 4 с.л.",Тиквички по гръцки на фурна,"Измийте и почистете тиквичките от дръжките. Нарежете ги на гредички с дебелина около 1.5 см.

Подсушете ги хубаво. Сипете брашното в плик и в него сложете тиквичките.

Затворете хубаво плика и разтръскайте, за да полепне хубаво брашното.

Разбийте двете яйца в чиния. Сипете галетата в чиния и я смесете със сместа от подправки за тиквички.

Застелете тава с хартия за печене. Извадете тиквичките от плика с брашно и на партиди ги оваляйте в разбитите яйца, а след това в галетата с подправки.

Подредете в тавата, без да се застъпват. Поръсете със зехтина и с пармезана.

Запечете в предварително загрята фурна на 170 °C за около 30 мин. или до златист загар на тиквички по гръцки на фурна."
"патладжани - 2 бр.
брашно
олио
сол
копър",Хрупкав пържен патладжан,"Измиваме и нарязваме патладжана на колелца. Всяко посоляваме, за да не го пресолим. Накланяме тавата и оставяме така да му излезе горчивата вода. После попиваме със салфетка.

Всяко колелце набрашняваме и изтупваме с вилица.

Загряваме олио във тиган и пържим до златисто. Котлонът трябва да е силен, защото, ако е слаб, патладжанът ще изпие много олио и става доста мазен.

Вадим готовия пържен патладжан на хартия.

Гарнираме с копър."
"карфиол - 800 гр. на розички
яйца - 2 бр.
брашно - 1/2 ч.ч.
олио - за пържене 200 мл.
сол - на вкус",Паниран карфиол,"Бланширайте карфиола в подсолена вряща вода за 7 мин. Отцедете го.

Разбийте яйцата с брашното и малко сол. Сгорещете мазнината в дълбок тиган.

Панирайте розичките карфиол в яйцата и брашното и ги изпържете от всички страни до златисто.

Отцедете панирания карфиол на кухненска хартия."
"пуешко месо - 1 пуйка, по - голяма + дреболиите й
праз - 3 стръка
гъби - 200 г, нарязани
ориз - 350 г
сушени кайсии - 100 г
стафиди - 100 г, от Златна стафида
сини сливи - 100 г сушени
чесън - 1 с.л. пресован
галета - 1 с.л.
кимион - 1 к.л. смлян
черен пипер - 1 к.л.
бял пипер - 1 к.л.
чубрица - 1 ч.л.
розмарин - 1 к.л.
риган - 1 к.л.
мащерка - 1 к.л.
бяло вино - 150 мл
дафинов лист - 2 броя
сол
зехтин - или олио",Пълнена коледна пуйка,"Почистете пуйката, като запазите дреболиите й. Натъркайте я с малко сол, зехтин и пресования чесън отвън и вътре. Вътре я полейте с 1/2 от бялото вино и я сложете за 1 час да се овкусява, като от време на време я обръщате.

В голям тиган загрейте малко олио и задушете накълцания праз, гъбите и дреболийките на пуйката. Щом всичко омекне, добавете подправките. След това сипете предварително изплакнатия ориз и разбъркайте, докато всичко се разпредели равномерно.

Долейте останалото вино, разбъркайте и щом се изпари, долейте чаша топла вода. Разбъркайте, докато оризът поеме всичката течност. След това долейте 2 чаша вода и отново изчакайте и тя да се абсорбира. Свалете плънката от котлона и към нея прибавете накълцаните сушени плодове. Оставете плънката да се охлади.

След това напълнете пуйката с плънката и я зашийте. Сложете я в намазнена тава, върху парчета лук, за да не залепне. Намажете обилно цялата пуйка със смес от 1-2 ч.л. червен пипер и зехтин. Долейте в тавата 2 ч.ч. топла вода.

Покрийте тавата с алуминиево фолио и сложете да се пече в загряна слаба фурна. Печенето отнема около 5 часа. Готовата пуйка се изважда, отстранява се фолиото и с помощта на лъжица се полива с получения в тавата сос. Върнете я във фурната, докато хване апетитен загар."
"пуйка - 1 бр.
кисело зеле - 1 зелка
ориз - 1 ч.ч.
олио - 1 ч.ч.
лук - 2 - 3 глави
стафиди - 50 г
сланина - 100 г
сол
черен пипер
червен пипер
джоджен
лимони - 1 бр.",Пълнена пуйка върху кисело зеле,"Пуйката се измива добре и се осолява отвън и отвътре, след което се напръсква със сока от изцедения лимон. В 1/3 от олиото запържваме нарязания на дребно лук и добавяме към него ориза.

Поръсваме с червения пипер и посоляваме. Добавяме 1 ч.ч. топла вода и задушаваме докато оризът поеме течността. Отстраняваме от котлона и поръсваме с джоджен и черен пипер. С тази плънка пълним пуйката, наливаме 1 чаена чаша вода и я зашиваме.

Нарязваме на ситно зелето и го задушаваме в останалата мазнина докато омекне. Изсипваме го в тава, отгоре нареждаме нарязаната на тънки ленти сланина.

Отгоре слагаме пълнената пуйка и печем в предварително загрята силна фурна докато пуйката се зачерви. След като се зачерви печем в умерена фурна до готовност.

За да не прегори можем да покрием с фолио и така да я печем, а накрая да го махнем и 30мин да печем до зачервяване докато хване хрупкава коричка."
"пуйка - около 4.5 - 5 кг
пилешки дробчета - 250 г или дреболиийте от пуйката, ако има в нея
олио - 5 - 6 с.л.
праз - 1 стрък
лук - 1 глава
моркови - 1 бр.
гъби - 200 г от буркан
ориз - 1 ч.ч.
сол
черен пипер",Пълнена пуйка за Коледа,"Почистваме, измиваме и нарязваме пилешките дробчета на малки кубчета (или дреболийте от пуйката, в моята пуйка нямаше сърце, дроб и воденица и заради това ползвах дробчета), в тенджерка сипваме олиото, щом се нагорещи добавяме дробчетата.

Запържваме ги, след което добавяме почистения и нарязан на дребни кръгчета праз лук, почистения и нарязан на дребно кромид лук и почистения и нарязан на дребно морков. Запържваме за около 4-5 минути, след което добавяме добавяме гъбите, нарязани на шайби.

Задушаваме за още 4-5 минути, след което добавяме олиза, щом промени цвета си доливаме около 2 ч. ч. вода, добавяме солта и черния пипер на вкус и варим около 15-20 минути, като от време на време бъркаме за да не се прихване.

С готовата плънка пълним пуйката и я зашиваме. Ако ни остане от плънката я нареждаме покрай пуйката в тавата. Пуйката намазваме от двете страни с черен пипер и сол.

Доливаме малко вода в тавата и завиваме с фолио. Час преди да я махнем от фурната махаме фолиото за да се запече отгоре и да хване коричка. Печем на 200 градуса до готовност.

Печенето продължава около 3-4 часа."
"пуешко филе - 2 бр. около 700 г
портокали - 1 бр.
чесън - 3 скилидки
карамфил - 3 зрънца
розмарин - 1 с.л. сух
магданоз - 2 с.л. сух
черен пипер - на вкус
лук - 1 с.л. сушен
зехтин - 3 с.л. +за поръсване
сол - на вкус",Пуешко филе на фурна,"Обезципете, измийте и подсушете филетата, без да ги режете, трябват ни цели.

В купа изстискайте сока на портокала, смесете със всички подправки, сол и зехтина (карамфилчетата счукайте).

Настържете на фино ренде чесъна, с него натъркайте пуешкото месо и го поставете в приготвената марината. Приберете в хладилник за 2-3 часа.

Намазнете дъното на тавичка с малко зехтин, може да покриете с алуминиево фолио, за да ви е по-лесно почистването после.

Поставете филета и излейте върху тях маринатата. Оставете за 30 минути на стайна температура.

Загрейте фурната на 195 градуса и изпечете месото за около 30 минути или до златист загар. Проверявайте си го и не препичайте прекалено, за да не се пресуши.

Поднесете топло със гарнитура от зеленчуци по избор.

"
"пуешко месо - 1 пуйка, около 5 - 6 кг
кисело зелел - 1 кисела зелка
ориз - 1 ч.ч.
гъби - 200 г
лук - 1 глава
стафиди - 50 г
сол - на вкус
мащерка
червен пипер
сух копър
риган
олио
сол",Коледна пуйка с кисело зеле,"Добре измийте пуйката и я сложете да се вари заедно с вътрешностите й. Отпенвайте и варете пуйката около час и половина.

Отделете от зелката горните 4-5 листа, а останалото накълцайте. Разпределете зелето в тавата.

Отцедете сварената пуйка и прецедете бульона й.

В загряна мазнина запържете скълцаните ситно лук, гъби и измит ориз и нарязаните ситно пуешки дреболии. Овкусете със сол, червен пипер, стафидите и зелените подправки на око.

Долейте малко мазнина още и 1 ч.ч. от бульона на пуйката. Задушете плънката, докато оризът попие течността.

Напълнете хубаво пуйката и я зашийте. Сложете я в тавата върху овкусеното с малко мазнина и подправки зеле. Долейте 3 ч.ч. бульон.

Намажете пуйката с малко олио отвън и я покрийте със заделените листа кисело зеле.

Пухнете пълнената пуйка са се изпече в предварително загряна умерена фурна за около 90- 120 минути.

15 минути преди да извадите коледната пуйка с кисело зеле махнете листата и я запечете до апетитен загар."
"пуйка - 1 бр.
масло - 75 г
лук - 2 глави
моркови - 2 бр.
гъби - 250 г
стафиди - 70 г
магданоз - ½ връзка
ориз - 1 ч.ч.
черен пипер
сол","Пълнена пуйка с ориз, гъби и стафиди","Лукът, гъбите и морковите се нарязват и се задушават в маслото. Добавя се оризът, накиснатите стафиди и подправките. Сипва се една чаша топла вода.

Когато оризът поеме водата, се сваля от котлона. Със сместа се напълва пуйката, която е предварително натрита отвън и отвътре със сол и черен пипер.

Зашива се и се намазва с мазнина. Пече се в гореща фурна, покрита с фолио. Малко преди изваждането, фолиото се маха, за да се получи хрупкава коричка."
"пуешко филе - 700 - 800 г
чесън - 3 - 4 скилидки
морков - 1 бр.
черен пипер
масло - 70 г
сол
соев сос - 2 с.л.
олио - 2 с.л.
бяло вино - 3 с.л.
вода - 50 мл",Шпиковано пуешко филе в плик,"В парчето пуешко правите малки разрези (колкото да влезе кубче около 0.5 см х 0. 5 см). Моркова, чесъна и маслото режете на малки кубчета и ги пъхвате на различни места в предварително направените дупчици. Поръсвате месото със сол и черен пипер по ваш собствен вкус, поливате 1 с.л. соев сос и оставяте за няколко часа в хладилник (покрито с фолио или в затворена купа).

След като месото престои, го изваждате и слагате в плик за печене. Доливате вода, останалия соев сос, олио и бяло вино. Затваряте плика и правите 1-2 малки дупчици в него. Пече се на 180 градуса поне час и 10 минути в зависимост от силата на фурната - може да отнеме и около час и половина.

Разбира се, че месото е готово, когато придобие приятен потъмнял цвят. Изваждате от фурната и внимателно разкъсвате плика, така че да не останат парчета от него по месото или соса.

Соса, които е останал в плика от печенето, разреждате с още 1 с.л. соев сос, 2-3 с.л. вода и толкова бяло вино и 1 с.л. брашно. Разбъркайте го хубаво, така че да не стане на буци и го сложете в тиган или малка тенджерка на котлона за 2-3 минути, докато се сгъсти.

При сервиране полейте месото, за да не е сухо."
"пуешко месо - 500 г филе
масло - 2 с.л.
зехтин - 2 с.л.
бяло вино - 1 ч.ч.
сметана - 150 мл
соев сос - 4 с.л.
горчица - 1 ч.л.
сол
черен пипер
мащерка - 1 ч.л. сушена",Пуешки хапки в сос,"Нарежете пуешкото месо на хапки. Загрейте масло с 2 с.л. зехтин и сложете пуешкото да се запържи равномерно заедно с цели скилидки чесън и малко мащерка.

След като хване лек загар, долейте 60 мл вино и изчакайте, докато се изпари и месото е готово.

Извадете го в чиния и в същия съд добавете останалото вино, горчицата, соевия сос и разбърквайки непрекъснато долейте сметаната.

Разбъркайте соса за кратко и овкусете с подправките.

Върнете пуешките хапки в тенджерата и след няколко минути снемете от котлона.

Поднесете пуешките хапки в сос с гарнитура от свежи зеленчуци."
"пуешки бутчета - 2 бр.
сол
зехтин - 2+2 с.л.
сос уорчестър - 2 с.л.
кетчуп - 2 с.л.
кайенски пипер - 1/4 ч.л.
мащерка - 1 с.л.
розмарин - 1 с.л.
чесън на прах - 1/2 ч.л.
картофи - 600 г
лук - 1 глава",Пуешко с картофи в гювеч,"В купа се приготвя марината от половината зехтин, сос Уорчестър, кетчуп, кайенски пипер, чесън на прах, суха мащерка и розмарин. Съставките се разбъркват добре до образуване на еднородна паста.

Пуешките бутчета се измиват, подсушават, поръсват се със сол и се намазват с готовата марината. Слагат се за около 3-4 часа в хладилника за да поемат ароматите.

Картофите се обелват и нарязват на едри парчета. Поръсват се със сол, черен пипер и се поливат с останалият зехтин. Разбъркват се и се слагат в глинения гювеч.

Отгоре върху тях се поставят бутчетата. Налива се около 100 мл вода и гювечът се поставя в студената фурна.

Първият половин час бутчетата се пекат на 220 градуса, след което температурата се намалява на 180 градуса.

Пуешкото с картофи в гювеч е много вкусно!"
"скумрия - 500 г
сол - на вкус
черен пипер
олио - за поръсване",Печена скумрия във фурна,"Ако ползвате замразена скумрия, трябва да я оставите леко да отпусне, за да не стане на каша.

Реже се главата, почистват се вътрешностите и се разделя на две половини. Поръсват се със сол и черен пипер.

Нареждат се в тава с олио. Печем 30 минути в загрята фурна 200 градуса.

Поднасяме с картофена салата и пресен магданоз! Бързо и вкусно!

Ако обичаш скумрия, опитай непременно и рецептите ни за скумрия на скара или скумрия с доматен сос."
"пъстърва - 2 бр. изчистени
лимони - 1 бр. сок
бяло вино - 125 мл
риган - 1 с.л. сух
черен пипер
магданоз - 1/2 връзка нарязан
олио
сол",Печена пъстърва на фурна,"Предварително почистените риби се поставят в подходящ съд, посоляват се и се поливат с лимоновия сок и виното. Съдът се покрива и се оставят в маринатата поне 1 нощ.

Рибите се подреждат в предварително намазнена тава. Овкусяват се с риган и черен пипер, покриват се с алуминиево фолио и се пекат около 20 минути в предварително загрята на 200 г фурна. Фолиото се отстранява и рибите се запичат още 5 минути само на горно печене или на грил.

Пъстървата се поднася със салата по избор, поръсена обилно с магданоз."
"скумрия - 4 бр.
лимони - 2 бр.
копър - няколко стръка
зехтин - 50 мл
сол
черен пипер",Печена скумрия във фолио,"Почистете рибата, махнете опашката, главата и извадете вътрешностите. Измийте рибите, посолете и подправете със черен пипер.

Вземете четири листа алуминиево фолио. Намажете всеки един от тях с малко зехтин, вземете един лист, сложете рибата в средата.

Почистете и измийте с четка и гореща вода лимоните. Нарежете ги на тънки колелца, ако има семки ги махнете.

Разтворете леко скумрията, сипете малко зехтин, сложете две три колелца лимон и няколко стръкчета копър, поръсете пак с пипер.

Полейте рибата и отгоре с малко зехтин, завийте четирите страни на фолиото към рибата, така че да я покриете и да се получи форма на пакетче.

Останалите риби пригответе по същия начин. Сложете ги в тава или директно върху металната скара на печката и запечете рибките за 20 минути на 200 градуса.

Поднесете печената риба в чинията заедно с фолиото."
"риба - около 1 кг глави, опашки и изрезки от поне 2 вида риба
лук - 1 купичка нарязан на дребно
моркови - 1 купичка нарязани на дребно
чушки - към общата купичка с морковите
домати - 1 купичка настъргани или от консерва
картофи - 1 купичка нарязани на дребни кубчета
универсална подправка - 1 с.л. зеленчукова
олио
девесил - 1 голяма връзка пресен
магданоз - 1 голяма връзка пресен
черен пипер - прясно смлян
мащерка - 2 - 3 клончета суха
естрагон - няколко листенца тарос;
бульон - около 3 л. вода + рибен
люти чушки - смляна суха
лимонов сок - и/или оцет
сол",Бабината Рибена Яхния,"Рибата сварете в подсолена вряща вода, като преди да я сложите във водата, сте я посолили малко и сте я наръсили с лимонов сок. Лимоновият сок ще запази месото стегнато. Варите около 5 мин.

Обезкостете рибата и запазете част от бульона. Във вряща вода, смесена с част от рибения бульон (само с рибен бульон ми е твърде силен вкуса, затова разреждам с вода), сложете зеленчуковата подправка, лука, морковите, чушките, картофите и олиото. Като се посварят, добавете и доматите.

Готвите до пълна готовност на зеленчуците. В края добавяте парченцата риба.

Нарязаните на ситно магданоз, девесил, тарос, мащерка и черен пипер добавяте, като изключите котлона. Подправете с 1-2 лъжици оцет или лимонов сок и поръсете със суха люта чушка."
"скумрия - 2 бр.
лук - 3 глави
олио - 4 - 5 с.л.
домати - консерва 1 буркан (400 г)
сол - на вкус
черен пипер
дафинов лист - 2 бр.
чесън - 3 бр. скилидки
захар - 2 - 3 щипки
риган
магданоз
лимон",Скумрия с доматен сос и лук на фурна,"Скумрията се почиства от вътрешностите, измива се и нарязваме на парчета.

Поръсва се със сол, черен пипер и се оставя в чиния.

Почиства се лук и чесън, лукът се нарязва на парчета може и на полумесеци.

В тиган се загрява олио, запържваме лук с щипка сол, да омекне.

Консерва домати се пасира и сипва в тигана. Добавя се дафинов лист, сол, захар, скилидки чесън.

Прехвърля се в тава 26 см, отгоре се нарежда парчета апетитна скумрия, поръсваме риган.

Печем скумрията в доматен сос в загрята фурна 180°C до готовност около 30-35 минути и готово.

Скумрията с доматен сос и лук на фурна се сервира поръсена с магданоз и лимон."
"цаца - 1 кг риба
сол
брашно - 200 г за овалване
червен пипер - 50 г
зехтин - за намазване на тавата",Неустоима цаца във фурна по варненски,"Почистете рибата от вътрешностите и главите. Измийте я и я подсушете. Посолете.

Смесете брашното с червения пипер в купа.

Загрейте тавата /дъното ѝ трябва да бъде абсолютно сухо/, поръсете със зехтин.

Оваляйте всяка рибка в сухата смес и я подредете в тавата, без да я застъпвате.

Изпечете в загрята фурна на 200°C до приятен златист загар.

Поднесете с картофки, лимон и студена бира."
"сьомга - 300 - 400 г филе
бяло вино - 100 мл
лимони - 1 брой, сокът и настъргана кора
черен пипер
червен пипер - 1/2 ч.л. лют
сол - на вкус
зехтин - 3 - 4 с.л. за запържване
копър - накълцан пресен",Сьомга на тиган,"Нарежете филето сьомга на порции, посолете и поръсете с черен пипер.

Оставете го да се маринова за 20 минути в смес от бялото вино, лимоновия сок и настърганата кора и червеният пипер.

Загрейте зехтина в тиган с незалепващо покритие и сложете филетата сьомга да се запържат, докато променят цвета си от двете страни.

Поднесете сьомгата на тиган, леко поръсена с накълцан копър и с гарнитура от зеленчуци или сотирани картофи."
"хек - 4 филета
бяло вино - 100 мл
домати - 2 броя
лимони - 2 броя
лук - 1 глава
сол
черен пипер
зехтин",Хек филе на фурна,"Хубаво посолете и поръсете с черен пипер филетата хек. Полейте ги с виното и оставете да престоят за 30 минути.

Намазнете тава и на дъното й разпределете кръгчета лук, домати, отгоре подредете рибните филета, а върху тях няколко кръгчета лимон.

Залейте с останалото от мариноването бяло вино, сокът на втория лимон и струйка зехтин.

Печете рибата в умерено загрята фурна до готовност."
"пъстърва - 4 изчистени
мазнина - 1 с.л. олио
лук - 2 глави
копър - 1 връзка
лимони - 1 брой
лимонов сок - 1 с.л.
сол",Пъстърва на скара с лук и копър,"Измийте пъстървите със студена вода. Подсушете ги отвън и отвътре. Напръскайте ги с лимоновия сок и леко ги посолете. Намажете с олиото 4 листа алуминиево фолио.

Измийте копъра и го изтръскайте от водата, нарежете го на едро. Обелете лука, нарежете го на дребно и го разбъркайте с копъра. Напълнете пъстървите със сместа и ги затворете. Сложете рибите върху парчетата фолио.

Съединете краищата на фолиото и ги завийте на плътни пакети. Печете на скарата по 15 минути от всяка страна. Сложете пъстървите в чиниите и ги украсете с резенчета лимон."
"шаран - около 1. 5 кг
сол
червен пипер
черен пипер
зехтин
лимони - 1 бр.
бяло вино - 100 мл
чери домати - 3 бр.
магданоз
зелен лук",Печен шаран на фурна,"Почистете добре шарана от вътрешностите и люспите и разпорете през гърба. Оставете в студена вода да се изкисне. Отцедете и подсушете. Посолете със сол и оставете на хладно рибата да поеме солта.

В подходяща тава постелете хартия за печене, намазнете и сложете рибата с кожата надолу. Изцедете лимона и полейте рибата. Посолете с червения и черния пипер, полейте и с малко зехтин.

Около рибата налейте виното и сложете да се пече във фурната до готовност.

Поднесете печената риба цяла, като украсите с резенчета лимони, зелени подправки, чери домати и маслини и задължително с бяло вино! Вкусно да ви е! Печеният шаран на фурна е чуден!

"
"сьомга - 4 бр. котлети (средна големина)
зехтин - 70 мл
соев сос - 70 мл
вода - 50 мл
мед - 1 ч.л.
лимонов сок - от 1 лимон
чесън - 1 скилидка
розмарин
босилек",Сьомга на фурна,"Сьомгата се измива и се нарежда в тавичката. В отделна купа се прави марината от зехтин, соев сос, вода, мед, сок, нарязан на дребно чесън.

Разбърква се добре и изсипва върху сьомгата. Престоява в хладилника най-малко 1 час.

Пече се в предварително загрята фурна на 180 градуса. Преди да се сложи във фурната се слагат малко розмарин и босилек.

Малко от маринатата се оставя, за да се долива по време на печенето.

Поднесете печената сьомга с чаша хубаво бяло вино!"
"шаран - 1 бр. около 2 кг
лук - 1 връзка пресен
домати - 5 - 6 бр. около 300 г
орехи - 1/2 ч.ч.
гъби - 5 - 6 бр.
бяло вино - 1/2 ч.ч. (100 мл)
масло - 125 г
черен пипер - 10 зърна
магданоз - 1/2 връзка",Пълнен шаран на фурна,"Добре почистеният шаран се натърква със сол и черен пипер отвън и от вътре, след което се прибира за около 30 минути в хладилник.

Междувременно нарязвате лука и гъбите на ситно и ги задушавате в 1-2 с.л. масло до омекване. Добавяте 2-3 нарязани на ситно домати и смлените орехови ядки. Поръсвате със ситно нарязан магданоз, прибавяте бялото вино, черен пипер и сол на вкус и разбърквате добре.

С така приготвената смес напълвате шарана, слагате го в намазнена тава. Намазвате го обилно с масло, покривате го с резени домати, добавяте 1/2 ч.ч. вода и печете в предварително загрята на 180 градуса фурна до готовност."
"риба - 1 лаврак, почистен
розмарин - стръкчета пресен
лимони - 1 на резени
черен пипер
сол
зехтин
картофи - 5 броя
домати - 2 броя
бяло вино - 150 мл",Лаврак на фурна,"Почистения лаврак натъркайте с подправки отвън и отвътре.

В корема му сложете резени лимон, стръкчета розмарин.

В тава от едната страна разпределете обелени и нарязани на колеца картофи, рибата в средата и кръгчета домати от другата страна.

Залейте със зехтина, бялото вино и поръсете със сол и черен пипер.

Покрийте тавата с фолио, направете няколко дупки с игла и сложете да се пече в умерено загряна фурна за 40 минути.

Махнете фолиото и доопечете до лек загар."
"шаран - около 1.5 кг котлети или парчета
сол
черен пипер
лимони - 1 брой
царевично брашно - 1 ч.ч. или повече, за овалване
олио - за пържене",Пържен шаран с царевично брашно,"Хубаво осолете парчетата риба и ги поръсете с пипер и изцеден лимонов сок.

Оставете да престоят така за 30 минути, загрейте мазнина за пържене в дълбок тиган.

Всяко парче риба хубаво се овалва в царевичното брашно, предварително разбъркано с малко сол и черен пипер и се пържи до златисто от двете страни.

Готовият пържен шаран отцеждайте върху решетка, под която има хартия за печене."
"риба - 5 кг скумрия
вода - 2 л
морска сол
оцет - 700 г винен
чесън - 2 - 3 големи глави счукан
лук - 2 глави кромид
черен пипер - 2 пакетчета, прясно счукан
дафинов лист - 3 - 4 броя",Маринована скумрия,"Изчистете скумрията много добре и махнете главите. Нарежете я на дебели парчета и ги подредете в тенджера, на дъното на която сте наръсили морска сол. Отгоре също я покрийте с морска сол. Оставете я за 12 часа така на студено под лек наклон. Целта е морската сол да извлече кръвта от рибата.

След 12 часа се приготвя т.нар. студена саламура, като в 2 л вода се разбъркват морска сол, оцета, нарязания на полумесеци лук и големи глави счукан чесън. Поръсва се със счукания черен пипер и се слагат 3-4 дафинови листа.

Проверете готовността на саламурата с прясно яйце - когато го пуснете в саламурата, трябва да се показва върхът му в размер около 5 ст. Ако не е така, се добавя още сол.

Отцедената от кръвта риба се слага в саламурата за 48 часа, като е нужно да се бърка 2-3 пъти дневно. Маринованата риба се отцежда за няколко часа. Запържва се олио и всяко парче риба се потапя в олиото и се подрежда в буркани.

Долива се малко от саламурата в бурканите, затварят се добре и се стерилизират за 1/2 час. По желание по време на реденето може да добавите нарязани, кисели краставички, моркови, грах, гъби. Съхранявайте бурканите маринована скумрия на студено."
"ципура - 4 средно големи
лимони - 2 броя + сокът на 1 лимон
чесън - 4 скилидки счукан, по желание
магданоз - 1 връзка, накълцан
сол - морска
черен пипер - на вкус
зехтин - или олио",Ципура на скара,"Хубаво почистете ципурите, като премахнете и вътрешностите. Хубаво натъркайте със сол и черен пипер от вън и вътре и със счукан чесън по желание отвътре.

Във всяка ципура сложете резени лимон и накълцан магданоз. Намажете рибите отвън с олио или зехтин и сложете да се пекат на загрян грил или грил тиган.

От време на време ги пръскайте с лимонов сок и ги обърнете на 2-3 пъти. Цялото печене отнема около 15 минути."
"риба - 700 г сафрид, изчистен
лимони - 4 с.л. прясно изцеден лимонов сок
черен пипер - 1 ч.л.
сол - на вкус, около 1 с.л.
девисил - 1 с.л. сух
брашно - 100 г
грис - 100 г царевичен",Пържен сафрид,"Измийте и почистете сафрида, подсушете ги и го сложете в тава.

Полейте го с лимоновия сок, черния пипер, девесила или друга зелена подправка, която ви харесва и ви се струва подходяща.

Посолете и объркайте добре. Покрийте тавата и оставете за час в хладилника.

Смесете брашното и царевичния грис. Загрейте мазнина в тиган, оваляйте сафрида и го изпържете до златисто."
"пилешки гърди - 2 бр.
айсберг
чери домати - около 200 г
краставици - 1 бр.
майонеза - 3 с.л.
кисело мляко - 3 с.л.
черен пипер
червен пипер
сол
лимонов сок
зехтин
крутони
пармезан",Салата Цезар с пилешко,"Пилешките гърди се овкусяват със сол и черен пипер и се изпичат на скара /или оребрен тиган/. След като изстинат се нарязват на хапки.

Салатата се почиства, измива се и се накъсва. Прибавят се нарязаните краставица и чери доматки.

Добавят се пилешките късчета и крутоните.

В отделен съд се смесват киселото мляко, майонезата и лимоновия сок. Овкусява се с черен и червен пипер и сол.

С готовия сос се овкусява салатата Цезар. Най-отгоре се настъргва пармезан."
"картофи - 3 - 4 бр. средно големи сварени
яйца - 3 бр. сварени
сирене - 200 г
кисело мляко - 1 кофичка (400 г)
майонеза - 1 кофичка (200 г)
маслини",Френска салата,"Смесете киселото мляко и майонезата. Сложете от соса на дъното на дълбока купа.

Настържете картофи. Покрийте ги със соса.

Настържете пласт от сиренето. Сложете пласт настъргани яйца. Полейте със сос.

Редувайте така до свършване на продуктите. Най-отгоре полейте със сос и настържете сварени яйца.

Гарнирайте с маслини."
"майонеза - 1 бр. лека
яйца - 5 бр.
картофи - 1 1/2 кг.
сол - на вкус
черен пипер
моркови - 3 бр.
кисели краставички - 1 буркан /омния/ или мариновани
кисело мляко - 3 - 4 с.л.
кашкавал - 1/2 ч.ч. настърган",Въздушна салата,"Слагаме на котлона тенджера с вода. Обелваме картофите. Слагаме ги в дълбока тенджера и ги варим с малко сол. След като ги сварим, ги отцеждаме добре. Не трябва да са много преварени. Слагаме ги в купа и ги оставяме да се охладят.

Сваряваме яйцата до твърдо сварени. Обелваме яйцата от черупките.

Измиваме морковите, почистваме ги. Сваряваме и морковите, но да не са прекалено меки. Настъргваме кашкавала с едрото ренде. Маринованите краставички ги нарязваме на ситно като за руска салата заедно с кората.

Майонезата я слагаме в купичка и добавяме към нея киселото мляко, за да не е толкова тежка и мазна. Разбъркваме и добавяме сол на вкус.

Подреждаме си 1 чиния с настъргани моркови, 1 купичка с нарязаните на ситно краставички, 1 чиния с настърган кашкавал, 1 чиния, в която сме сложили сварените яйца, но не ги рендосваме предварително, и 1 голяма купа със сварените картофи, които също не рендосваме, преди да започнем с реденето на салатата.

Взимаме си прозрачна купа, за да може, като редим салатата, да се виждат цветовете на редовете. Първо, настъргваме картофи, около 1-2 - зависи от големината с ренде, после слагаме от настърганите моркови, следва нарязаните на ситно краставички. След това си взимаме 1 яйце и рендосваме част от него. Следва сосът от майонезата.

С лъжица си взимаме от соса и слагаме на места отгоре. Всичко се редува на няколко реда. Най-накрая завършваме със сос. Завършваме с настърган кашкавал. Поръсваме с черен пипер. От това количество стават 2 неголеми купи като на снимката.

Салата е подходяща за печено месо. Зная я под името въздушна салата.

Става красив като е в прозрачна стъклена купа, защото се виждат няколко наредени цвята. Сервираме си в отделни плитки чини с лъжица за сервиране на салати."
"боб - 1 кг
чушки - 2 кг червени
доматено пюре - 2 буркана около 800 г
моркови - 800 г
кисели краставички - 1 буркан
грах - 1 буркан олио - 200 мл + 100 мл
оцет - 100 мл
захар - 100 г
сол - на вкус
черен пипер - на зърна",Бобена салата Ропотамо,"Смесете олиото (200 мл), оцета, захарта, солта и черния пипер. Сложете на котлона да заври. Към маринатата прибавете нарязаните на колелца моркови.

Варете докато омекнат. Сварете боба в подсолена вода. Изпечете, обелете и нарежете чушките. В голяма тава изсипете сварения боб.

Добавете чушките, граха, сварените моркови и краставичките, нарязаните на колелца. Към тях добавете доматеното пюре и разбъркайте.

Препържете останалото олио (100 мл), оставете да се охлади и го изсипете в тавата. Разбъркайте хубаво и напълнете бурканите с бобената салата Ропотамо. Стерилизирайте ги 20 минути."
"картофи - 1 и 1/2 кг.
салам - 1 бр. шпеков
кисели краставички - 1 буркан
яйца - 7 бр.
моркови - 4 големи
грах - 250 г
майонеза - 2 кутии (400 г)
сол",Домашна руска салата,"Картофите се обелват и измиват. Картофите се слагат да се варят в подсолена вода. Не трбва да се преваряват, за да не се разкашка салатата.

След като се сварят се изсипва водата и се оставят да изстинат. Саламът се обелва и нарязва на малки кубченца. Слага се в голям съд. Краставичките се нарязват на малки кубченца и се добавят.

Яйцата се слагат да се сварят. Трябва да са твърдо сварени. Когато се сварят се изсипва водата и се налива студена. Морковите се обелват и измиват. Нарязват се на малки кубченца.

Морковите и грахът се слагат в малка тенджерка да се сварят. Посоляват се. Яйцата се обелват и нарязват на малки кубченца. Когато грахът и морковите се сварят се прецеждат и оставят да изстинат.

Яйцата и зеленчуците се добавят към останалите продукти. Овкусява се със сол. Добавя се майонезата и се разбърква добре. "
"домати - 2 - 3 бр.
червен лук - 1 глава
краставици - 1 бр.
чушки - 1 бр. зелена
гръцки маслини - 10 - 12 бр. каламата
сирене фета - 200 г
червен винен оцет - 1 с.л.
зехтин - 5 - 6 с.л. студено пресован
риган - 1 ч.л. изсушен
морска сол",Гръцка Салата,"Измийте добре доматите, краставицата и чушката.

В салатиера нарежете доматите и краставицата на кубчета, почистете лука и чушката и ги нарежете на кръгчета.

Смесете малко сол, зехтина, ригана и оцета и ги разбъркайте добре. Внимавайте със солта, тъй като сиренето Фета и маслините са солени.

Гръцката салата винаги се сервира с фета сирене отгоре, поръсено с капки зехтин и изсушен риган.

Прибавяте маслините и Фета сиренето отгоре и поръсете с дресинга.

Съвет: Нарязаното на кубчета сирене може предварително да се маринова за около 30 минути в дресинга.

Гръцката салата изисква и обилно количество хляб за топене на отделилия се сос. И да не забравите да охладите предварително узото!

Добър апетит!"
"домати - 2 броя
краставици - 150 г
чушки - 1 - 2 печени, белени
лук - 1/4 глава червен
гъби - 100 г мариновани
сирене - 120 г, натрошено
шунка - 120 г, нарязана на малки парчета
кашкавал - 100 г
яйца - 2 твърдо сварени
олио - 4 с.л.
магданоз - няколко стръка, накълцан
оцет - на вкус
сол - на вкус
маслини - 5 броя, за украса",Овчарска салата,"Нарежете доматите, краставиците и чушките.

Смесете ги в купа и добавете полумесеците лук, гъбките, шунката и кашкавала, нарязан на кубчета.

Разбъркайте леко, полейте с олиото, оцет и сол на вкус.

Отгоре натрошете сиренето, поставете четвъртинки яйца и украсете с маслини.

Поднесете готовата овчарска салата със стръкчета магданоз."
"кисело мляко - 2200 мл
кисели краставички - 650 г
чесън - 4 скилидки
сол - 2 ч.л.
олио - 80 мл.
орехи - ядки 80 г
копър - пресен 1/2 връзка",Салата Снежанка,"Краставичките се нарязват на дребни кубчета. Прибавят се предварително изцеденото в марля кисело мляко (или 770 гр. цедено мляко), ситно нарязания копър, олиото, счукания със солта чесън, смлените орехови ядки и се размесват добре.

Украсява се с клончета магданоз."
"магданоз - 1 голяма връзка
домати - 4 бр., среден размер
червен лук - 1/2 глава
пресен лук - 1 връзка
мента - 1 връзка свежа и малка, ако е голяма - 1/2 връзка
булгур - 70 г
рас ел ханут - 1/4 ч.л.
кашерна сол - 1/2 ч.л.
черен пипер - 1/2 ч.л. прясно смлян
лимони - сок от 1 бр.
зехтин",Табуле,"Връзката магданоз се измива и подсушава. Наситнява се и се поставя в купа. Доматите се нарязват на кубчета и се прибавят към магданоза. Наситнява се на кубчета и червеният лук, прибавя се. Ментата се измива и подсушава, нарязва се на ситно и също се добавя към останалите продукти, също и пресният лук. Разбърква се и се оставя настрана.

С вряща вода се залива булгурът, колкото да го покрие, и се оставя да набъбне за около 15-20 мин. Трябва да бъде като пясък. Разбърква се с вилица, за да поеме добре течността. Към основната смес де прибавя и подправката Рас-Ел-Ханут, лим. сок, и зехтин. Отгоре се изсипва и булгурът. Разбърква се и веднага се поднася със стръкче мента за разкош."
"картофи - 4 - 5 бр.
майонеза - 1 кутия 200 г
кисело мляко - 100 г
яйца - 4 - 5 бр. варени
сол",Салата с майонеза и варени яйца,"Салата с майонеза и варени яйцаСнимка: Лидия - Гери1 / 4
04/05/2018
СТАТИСТИКА
Любими
Сготви
Добави
Докладвай
Приготвяне
15 мин.
Общо
15 мин.
Порции
4
""Да, всички знаем, че салатите с пресни зеленчуци са полезни, но понякога ни се прияжда нещо по-така, по-плътно и вкусно и с повечко калории""
НЕОБХОДИМИ ПРОДУКТИ
картофи - 4 - 5 бр.
майонеза - 1 кутия 200 г
кисело мляко - 100 г
яйца - 4 - 5 бр. варени
сол
* мерки и количества
ЯЙЧЕНА САЛАТА
НАЧИН НА ПРИГОТВЯНЕ
Картофите се сваряват, обелват и настъргват на едро ренде. Приготвя се сос от киселото мляко и майонезата.

Започва да се реди салатата - слагат се първо част от картофите, майонезен сос, следва ред от предварително сварените яйца, също настъргани, пак сос и така до изчерпване на продуктите."
"домати - 2 броя, зрели, червени
чушки - 2 брой зелена
краставици - 1 брой
лук - 1 глава, малка кромид
магданоз - за поръсване
маслини - 4 - 5 броя, по желание
сирене - 150 - 200 г
сол - 2 щипки
оцет - 1 с.л.
зехтин - 1 - 2 с.л.",Шопска салата,"Нарежете лука на тънки полумесеци и го намачкайте с малко сол в голяма купа. По желание може да използвате и червен лук. Нарежете доматите и краставиците на парчета и ги прибавете към лука.

Чушките опечете, обелете и ги прибавете към салатата нарязани на малки линийки, след което и маслините. Разбъркайте салатата, посолете, залейте с дресинга от оцет и зехтин.

Натрошете сиренето върху зеленчуците, поръсете с накълцан магданоз, гарнирайте с маслина по средата и поднесете. Салатата е достатъчна за 3-4 порции."
"спанак - 300 г
домати - 2 бр.
сирене - 200 г
печени чушки - 4 бр. (от консерва)
яйце - 2 бр.
киноа - 1 ч.ч. горчица - 1 ч.л.
мед - 1 ч.л.
зехтин
сол
ябълков оцет - 1 ч.л.
лимонов сок - 1/2 лимон
соев сос - няколко капки",Салата спанак с киноа,"Измиваме спанака добре и го нарязваме в подходящ съд. Нарязваме си сиренето, печената чушка и доматите и прибавяме към спанака.

Сваряваме си яйцата да са твърдо сварени и ги нарязваме и слагаме в салата ни.

Киноата се измива много хубаво, преди да се сложи да се вари, за да не горчи.

И в тенджера слагате около 2 ч.ч. вода и чашата ни киноа и щипка сол да се вари около 10-15мин. И като е готово, отцедете и оставете да се охлади и добавете към салата ни.

Разбъркваме съставките.

Правим си дресинг от горчица, мед, зехтин, сол, оцет, лимонов сок и соевия сос.

А може и да овкусите по ваш избор."
"боб - 500 г едър зрял
лук - 1 глава червен, голяма
оцет - 4 - 5 с.л.
зехтин - 6 с.л., може и олио
черен пипер - 1/2 ч.л. смлян
сол - на вкус
магданоз - няколко стръка",Традиционна бобена салата,"Изберете възможно най-едрия сорт боб. Накиснете го за няколко часа в студена вода, после сменете водата с нова и го сложете да се свари на бавен огън. Важно е да не се преварят зърната - трябва да са сварени, но не разкашкани.

Готовият боб се оставя да се охлади заедно с водата, в която е врял. След това се отцежда. Лукът се реже на полумесеци и се намачква със сол. Прибавя се към боба, овкусява се със сол, черен пипер, оцет и зехтин.

Поднесете салатата с накълцан магданоз и маслини по желание."
"макарони - 1 пакет (конкиле)
печени чушки - 6 бр. червени (от буркан)
кисели краставички - 1 буркан
царевица - 300 г (консерва)
колбас - 200 г шпек Бургас
кашкавал - 200 г
маслини - 200 г (без костилка)
майонеза - 1 кофичка
кисело мляко - 1/2 кофичка
копър
сол",Зимна Макаронена Салата,"Сварявате макароните според указнията на опаковката, измивате със студена вода и отцеждате, оставте да се охладят за околко 10 мин.

През това време си нарязваме на кубчета червените чушки, които са отцедени от буркана, както и киселите краставички.

Отцежда се и царевицата. Останалите съставки също се нарязват на кубчета. Като са се охладили макароните добавяме вече нарязаните съставки. И объркваме много добре.

Правим си соса от майонезата, киселото мляко и копър, като внимаваме да няма натрапчив вкус на майонеза или пък да не преобладава повече киселото мляко, трябва да има баланс. Прибавяме и копъра.

Готовия сос го добавяме към макароните и разбъркваме всичко.

Оставяме макаронената салата да се охлади за около 3 часа."
"пилешко месо - около 250 г
сол
черен пипер
хляб - 2 арабски питки за дюнер
мазнина - няколко с.л. олио
домати - 4 кръгчета
лук - 1/2 глава червен
картофи - 200 г пържени
майонеза - 2 с.л.
кисело мляко - 2 с.л.
горчица - за гарниране
кетчуп - за гарниране",Домашни дюнери,"Накълцайте ситно пилешкото, поръсете го обилно със сол и черен пипер и след малко го запържете равномерно в тиган със сгорещено олио.

Готовото пилешко се вади и в съшия тиган се доливат 2 с.л. мазнина. Слага се арабската питка и се притиска и завърта за кратко, докато хване лек загар. По същият начин направете и втората.

Във всяка питка сложете част от пилешкото, пържени картофи, по 2 резена домат и нарязан на тънки полумесеци лук.

Разбива се сос от киселото мляко и майонезата и се поливат дюнерите. Завиват се и се поднасят с малко кетчуп и горчица."
"зехтин - 1 с.л.
лук - 1 глава
кимион - 2 ч.л.
кориандър - 2 с.л.
червен пипер - 1 ч.л. + 1 ч.л. лют
кайма - 500 г говежда
домати - 400 г, може и от консерва
тортили - 10 бр. или тако черупки
айсберг - 4 големи листа, може и от маруля
домати - 2 бр. средни, нарязани
чедър - 1 1/2 чаши настъргано сирене",Такос,"В дълбок тиган загрейте мазнината и запържете накълцания ситно лук за 3 минути. Добавете кимиона, кориандъра, двата вида червен пипер. Гответе при непрекъснато бъркане в продължение на 30 секунди или докато подправките си пуснат аромата.

Добавете каймата и разбърквайте с дървена лъжица около 8 минути или докато каймата се запържи добре. Добавете 400 г ситно нарязани домати или от консерва. Оставете да се готви, като разбърквате от време на време, докато сосът се сгъсти.

Пригответе питките според указанията на опаковката. Във всяка тако черупка сложете от телешкото, отгоре накъсана салата Айсберг или маруля. Завършете с наразан домат и поръсете обилно с настъргано сирене."
"кайма - 250 телешка
лук - 1/2 глава
чесън - 2 скилидки
олио - 1 с.л.
домати - 1 бр. голям, обелен и нарязан на кубчета
тортили - 3 бр.
ориз - 1/2 ч.ч. предварително сварен
царевица - 4 с.л. сладка от консерва
боб - 4 с.л. червен от консерва
кашкавал - 4 - 5 с.л. настърган
риган - 1 ч.л. сух
кимион - 1 ч.л.
пипер - 1 ч.л. червен
пипер - 1/4 ч.л. черен
сол - 1/2 ч.л.
заквасена сметана - 1 с.л.
кориандър - или магданоз (който не обича кориандър) за украса",Класическо мексиканско бурито,"Загрейте олиото в тиган на котлона на умерена температура. Нарежете лука и чесъна на дребно. Запържете ги в загрятото олио до омекване за около 5 мин.

Добавете каймата и пържете и бъркайте, като натискате, за да направите каймата на малки трохи. Добавете ригана, кимиона, черния, червения пипер и солта. Хубаво разбъркайте.

Добавете домата, нарязан на кубчета, царевицата и боба. Гответе около 15-20 мин, докато каймата се сготви и сместа остане почти само на мазнина.

Настържете кашкавала.

Загрейте тортилите една по една в тиган на котлона. Върху всяка гореща тортила по дължина от към едната страна разпределете по една лъжица кашкавал, отгоре от плънката с кайма и от сварения ориз.

Завийте тортилите, като единия край (или дъното) свиете навътре, за да задържите от едната страна плънката. След това навийте по дължина като бурито.

По желание намажете отгоре с малко заквасена сметана и поръсете с кориандър (ако не ви е по вкуса, заменете с магданоз)."
"брашно - 180 г
сол - 0, 5 ч.л.
вода - 100 мл топла",Питки за дюнер,"От продуктите се замесва тесто, което се оставя за 15 минути в хладилника. След това се разделя на 8 топки, които се разточват на тънко.

Разточените питки се пекат на сух загрят тиган по минута от двете страни."
"кайма - 400 г телешка
питки - 3 бр. за бургер
жълтъци - 2 бр.
горчица - 2 с.л.
лук - 1 глава червен
сос - 3 с.л барбекю
кисели краставички - 3 бр.
сирене - 3 слайса топено
домати - 1 бр.
салата айсберг - 3 листа
зехтин - 4 с.л.
сол
черен пипер",Сочни бургери от телешка кайма,"Смесете каймата с 2 с.л. горчица, жълтъците и ситно нарязания червен лук. Овкусете със сол и черен пипер.

Размесете хубаво каймата и оформете три еднакво големи кюфтета. Притиснете леко, за да се сплескат като бургери. Поставете ги върху чиния намазана със зехтин и приберете в хладилника за около 30 минути.

Сгорещете зехтина в тиган с незалепващо покритие на котлона и изпържете бургерите за по 5 минути от всяка страна.

Разрежете питките и запечете за 2 минути долната част от бургерите с разрязаната страна надолу.

Поставете ги в тавичка, поставете по един слайс от топеното сирене. Запечете ги на грил за около минут, колкото да се разтопи сиренето.

Подредете бургера, като върху топеното сирене сложете по една супена лъжица барбекю сос, после поставите резен домат и кисели краставички, нарязани на жулиени, телешкия бургер, лист салата айсберг и горната питка. Сервирайте с пържени картофи по желание."
"пилешки гърди - 3 филета без кожа
зехтин - 1 - 2 с.л.
пшенични тортили - 8 бр., затоплени
сол
черен пипер - прясно смлян
авокадо - 1 бр. меко и голямо
лайм - сок от 1 лайм
чесън - 2 скилидки, счукани
маруля
кориандър - 1 шепа пресни листа
заквасена сметана - 1/4 ч.ч.
доматена салца - 1/2 ч.ч","Тортили с пилешко
","Загрейте зехтина в тиган и запържете пилешките филета до готовност. Оставете леко да се охладят и нарежете на тънки парченца.

Обелете авокадото и намачкайте вътрешността му със сока от лайм, счукания чесън, малко сол.

Затоплете за кратко тортилите в микровълнова или на тиган. Всяка мажете с авокадото, добавяйте от пилето, листа маруля, поръсете с малко сол и пипер.

Прибавете и от сметаната и поръсете с нарязан кориандър. Още по-вкусни стават, ако гарнирате с доматена салца."
"хляб - 1 бр.
яйца - 5 бр.
сирене - 400 г /краве или овче/",Филийки с яйца и сирене,"Счукайте яйцата в дълбока купа, разбийте и добавете натрошеното сирене.

Намажете филийките с готовата смес и сложете в предварително загрята фурна на 180 градуса.

Печете принцесите с яйца и сирене до получаване на златист цвят."
"кайма - 250 г за принцеси
яйце - 1 бр.
кашкавал - 200 г","Принцеси с кайма, яйце и кашкавал","В купа сложете каймата, добавете настъргания кашкавал и разбитото яйце.

Разбъркайте добре и разпределете сместа върху нарязани филии хляб.

Печете принцесите с кайма в скаричка за принцеси или във фурната на горен реотан."
"брашно - 500 - 600 г
мая - 20 г
прясно мляко - 250 мл
заквасена сметана - 100 г
яйца - 2 бр.
захар - 1 с.л.
сол - 1 щипка
олио - 2 - 3 с.л. домати
краставици
колбаси
кашкавал
топено сирене
олио",Домашни джоб-сандвичи,"Разтворете маята и захарта в млякото. Пресейте брашното, направете кладенче и изсипете маята. Добавете разбитите яйца, сметаната, олиото и солта. Замесете меко тесто. Оставете да втаса около 90 минути.

Разделете тестото на 12-14 топки. Всяка разточете и намажете с олио. Прегънете на две и после още веднъж, трябва да се получи триъгълник. Така направете и с останалите топки тесто.

Оставете ги да се отпуснат за 15 минути. Намажете ги с разбито яйце с малко прясно мляко. Печете на 200 градуса около 20 минути. Извадете, оставете да се охладят и ги гарнирайте по желание."
"пилешко месо - 500 г, обезкостено бутче
чушки - 3 бр. изпечени и обелени
червен лук - 1/2 глава
моцарела - 150 г
тортили - 8 бр. малки
масло - 30 г
царевица - 2 с.л. сладка (от консерва)
кимион - 1 ч.л.
пипер - 1/2 ч.л. черен
пипер - 1/2 ч.л. червен, пикантен
чесън - 1/2 ч.л. гранулиран
олио - 3 с.л.",Кесадия с пилешко и моцарела,"Нарежете пилешкото месо на ивици. Смесете сухите подправки. Сипете 1 с.л. олио при пилешкото месо и разбъркайте. Добавете подправките и оваляте добре с ръце докато пилето равномерно се подправи. Оставете настрана и подгответе зеленчуците.

Почистете лука и го нарежете на тънки полумесеци, а червените, изпечени и обелени чушки на тънки ивици. Нарежете моцарелата на тънки кръгчета. Загрейте останалото олио на умерена температура на котлона и запържете пилешкото месо.

Разбъркайте и оставете да се задушава под капак за около 25 мин. докато остане без никаква течност. При готовност извадете пилешкото месо от тигана и в остатъка олио (ако няма никакво добавете 1 с.л.) запържете леко лука и червената чушка за около 10 мин. или до омекване на лука.

Преди да отстраните от огъня сипете 2 с.л. сладка царевица. Нарежете пилешкото месо на дребни късчета. Намажете леко тортилите от всяка страна с малко количество масло.

Поставете една тортила в загрят, незалепващ тиган. Отгоре поставете част от чушките и част от пилето. Поставете парченца нарязана моцарела. Отгоре поставете втора тортила. Притиснете с ръка.

Като се запечете долната част на тортилата, обърнете за да се запечете и долната.

Направете същото и с останалите тортили. Нарежете готовите кесадии на триъгълници и поднесете."
"хляб
топено сирене
домати
маслини
кашкавал
масло - краве","Тост Флоренция
","Намазваме филийките с краве масло, отгоре нареждаме домата, нарязан на филийки.

Добяваме топеното сирене, обезкостените маслинки и настъргваме кашкавал.

Сандвичите се пекат на силно загрята фурна за около 8 минути."
"хляб - 2 филии
масло
яйца - 1 бр.
сирене
кашкавал","Сандвич с яйце, сирене и кашкавал","лябът се намазва с масло.

Отгоре се добавят разбитите предварително яйце със сирене и кашкавал.

Принцесите се пекат на скара."
"франзела - 8 бр. филийки, нарязани под висок диагонал
зехтин - 1/4 ч.ч.
домати - 3 бр. средна големина на кубчета
чесън - 1 скилида пресован
балсамов оцет - 1 ч.л.
босилек - 1 с.л. наситнен
сол - 1/2 ч.л.
черен пипер - 1/2 ч.л.
чесън - 1 скилидка разрязан през средата",Брускети с домати и босилек,"Фурна - 200 градуса; Плоска тава с хартия за печене.

Филийките от франзелата се разрязват под висок диагонал. С четка се намазват и от двете страни със зехтин. Подреждат се в тавата и се запичат на високите градуси точно за 6 минути.

Междувременно доматите се обелват от люспата и нарязват на кубчета, поставят се в купа. Добавя се пресован чесън, балсамовият оцет, солта, черен пипер и наситнен босилек. Разбърква се.

Изваждат се филийките и още горещи се намазват отгоре с разрязаната страна на чесъна. Отгоре със супена лъжица се поставя сместа от доматите.

Брускетите може да се приготвят за самостоятелна лека вечеря или допълнение към паста.

Източник: BuzzFeed

Забележка: Франзелата ми беше топла и трудно се режеше, затова и филийките са малко по-плътни.

По принцип брускетите не се приготвят със стар хляб, трябва да е пресен, но останал от предния ден, тогава е по-сух и по-добре ще се изпече, също така и не се режат на тънички филийки, защото бързо ще прегорят, нека да са около 2 см дебелина."
"хляб - тостер 3 филйки
домати - 2 шайби
краставици - 2 шайби
пилешко месо - филе 60 г
бекон - 20 г
маруля - 3 листа
майонеза - за намазване
яйца - 1 бр.","Клуб Сандвич
","Изпича се хлябът за тостера и се намазва с майонезата. Върху всяка филйка се слага зелена салата.

Изпича се пилешкото филе и бекона на скара.

Изпържва се яйцето на око и сандвича се подрежда на етажи като филииките се разрязват на триъгълничета.

Първата филйка се реди с домати и краставици - върху нея втората филийка с пилешкото филе и бекона - най - отгоре третата с яйцето на око.

Филийките се задържат с помощта на клечка и вашият клуб сандвич е готов."
"кайма - 500 г
лук - 1 средно голяма глава
черен пипер - 1 щипка
сол - 1 щипка
хлебчета - 8 бр. кръгли
зелена салата - 8 листа
домати - 2 - 3 бр.
чедър - 8 листа (слайсове)","Домашни хамбургери
","Най-напред се приготвят кюфтетата. Нарязваме на ситно лука, слагаме сол и черен пипер и ги прибавяме към каймата, която за предпочитане да е телешка.

Правим големи плоски кюфтета и ги изпържваме в тиган без мазнина.

Разрязваме по средата хлебчетата и ги запичаме откъм меката страна на парти грил, може и във фурна.

След това започваме да редим между двете половини на всяко хлебче лист зелена салата, кюфте, лист сирене и резенче домат.

По желание сервираме с пържени картофи."
"франзела - 1 бр.
крема сирене - 100 г
копър - 1 - 2 стръкчета
магданоз - 1 - 2 стръкчета
сьомга - 100 г пушен
маслини - 150 г зелени с чушка
лимонова кора - от 1/2 лимон
зехтин - за намазване",Брускети с крема сирене и сьомга,"Копърът и магданозът се нарязват на ситно и се прибавят към крема сиренето и настърганата кора лимон.

Франзелата се реже на филийки, които се намазват с зехтин.

Фурната се загрява на 200 г и в нея се слагат филийките за няколко минути, за да добият златист загар.

След това се мажат с готовата смес от крема сирене.

Отгоре се нареждат парчета сьомга и маслинка.

Сервирайте брускетите с добре изстудено бяло вино."
"свинско месо - 500 г шол
лук - 80 г
олио - 30 мл
масло - 1 с.л.
доматено пюре - 1 с.л.
брашно - 1 с.л.
червено вино - 50 мл
червен пипер - 1/2 с.л.
черен пипер - 1 щипка
черен пипер - 3 - 4 зърна
дафинов лист
сол - на вкус",Класически винен кебап,"Месото се надребнява на късчета, по около 30 г всяко. Поръсва се със солта, черния млян пипер. Прибавя се скълцаният лук. Мазнината се загрява и в нея се слага месото с лука.

Готви се до редуцирането на водата от лука. Прибавят се червен пипер, разреденото доматено пюре и половината вино.

Задушава се на тих огън, докато остане на мазнина. Залива се с малко горещ бульон или вода. Щом омекне месото, се слагат останалото вино, дафиновият лист, зърната пипер и запърженото в маслото брашно.

Тенджерата се слага в загрята на 180 градуса фурна и се пече до готовността на месото.

Виненият кебап се сервират със ориз, задушен в масло."
"свинско месо - 1 кг вратно
моркови - 1 бр.
чесън - 5 скилидки
лук - 1 глава
доматено пюре - 2 с.л.
бяло вино - 200 мл
червен пипер - 1 ч.л.
черен пипер - 1 щипка
дафинов лист - 3 бр.
брашно - 1 с.л.
олио
сол  картофи - 500 г
масло - 2 с.л.
шафран - 1 щипка
сол лук - 1 глава
ориз - 1 ч.ч.
лимони - 1 с.л. сок
вода - 4 ч.ч.
сол
черен пипер
олио",Вкусен тас кебап,"За този вкусен тас кебап арежете месото на малки хапки и в сгорещено олио го запечатайте от всички страни.

Нарежете лука, моркова и чесъна и заедно с дафиновия лист ги прибавете към месото.

Запържете и когато зеленчуците са омекнали, сипете виното. Оставете да къкри на слаб огън до изпаряване на виното.

Добавете доматеното пюре, черния и червен пипер и 500 мл вода.

В малко вода размийте брашното и го сипете в ястието. Разбъркайте и посолете на вкус. Оставете свинския кебап да къкри под капак на слаб огън до готовност.

Картофено пюре:

Обелете картофите, измийте и ги сварете в подсолена вода с щипка шафран.

Сварените картофи намачкайте с 100 мл от бульона и посолете на вкус. Сложете маслото и разбъркайте.

Бял ориз:

Нарежете лука на ситно и го запържете в малко мазнина. Сипете ориза и разбъркайте.

Щом оризът леко промени цвета си, изстискайте малко пресен лимонов сок, така оризът остава много бял.

Сипете 4 ч.ч. вряла вода, малко сол и щипка черен пипер. Когато водата заври, изключете котлона и оставете ориза под капак, докато поеме водата.

Вкусният тас кебап се поднася с варен ориз."
"свинско месо - 600 г врат или гърди
ориз - 2 ч.ч.
лук - 2 глави кромид
куркума - 1 ч.л.
сол
черен пипер
зехтин - 3 с.л.
бульон - 4 ч.ч. зеленчуков
мащерка - 1/2 ч.л.",Сочно свинско с ориз на фурна,"Изберете парче месо без кост. Аз лично предпочитам от по-мазните части на тялото като свински врат или свински гърди, защото месото не се изсушава толкова и е по-крехко.

Нарежете го и сложете в тенджера с вода на котлона. Сварете месото за 30 мин, като периодично отпенвате.

Измийте ориза през цедка под течаща студена вода, докато водата, стичаща се от него, не стане бистра.

Почистете лука и нарежете на дребно.

Загрейте зехтина в тиган и сложете лука. Запържете до омекване, добавете ориза и пържете няколко минути, докато оризът стане стъклен.

Подправете със сол, черен пипер, куркума и мащерка. Махнете от котлона.

Отцедете парчетата месо и ги сложете в тавичка. Добавете ориза, сипете зеленчуков бульон и разбъркайте.

Загрейте фурната на 180 °C и сложете свинското с ориз.

Печете сочно свинско с ориз на фурна около 25-35 мин или до готовност на ориза."
"свинско месо - 1. 5 кг от плешка (може и ребърца да сложите)
чесън - половин глава
гъби - 250 г каквито имате
чушки - 2 червени + 1 зелена
лук - 7 големи глави кромид
олио - 1 к.ч.
вино - 1 ч.ч.
вода - 400 мл
сол
черен пипер
подправки - по избор
магданоз",Свински кебап в гювеч,"Месото нарежете на средни по големина парчета. Лукът нарежете на шайби, а гъбите и чушките нарежете на едро. Чесънът се нарязва на филийки.

В голям тиган в олиото запържете късчетата месо, добавете черния пипер, сол и подправките. Пържете до златист цвят. След което с решетъчна лъжица прехвърлете месото в гювеча.

Прибавете нарязаните лук, чушки, чесън и гъби. В тигана, където пържихме месото налейте виното и водата, добавете сол и черен пипер. След като заври, оставете да ври още 5 минути и залейте месото в гювеча.

Сложете капака и поставете в затоплената фурна до 190 градуса фурна. Оставете да се готви 3. 5 часа. Отворете и добавете магданозът.

Ако искате да се запече - махнете капака и оставете още за 20-на минутки. Ако искате може да добавите и 3-4 картофа, но той почти ще се развари (от личния опит), но пак ще е супер.

По желание можете да добавите и други зеленчуци - моркови, грах или др."
"вратни пържоли - 4 бр. по 250 г всяка
червено вино - 200 мл
прясно мляко - 200 мл
соев сос - 50 мл.
сол - 1/2 ч.л.
черен пипер - по 1 ч.л. и чубрица","Свински вратни пържоли в марината
","Смесваме подправките. Поръсваме леко дъното на подходящ съд. Слагаме 2 пържоли. Поръсваме с подправки.

Слагаме другите пържоли и поръсваме с останалите подправки.

Смесваме виното, млякото и соевия сос, разбъркваме добре и заливаме пържолите, така че да ги покрие.

Пържолите престояват така 2 часа, след което се изпичат във фурната до приятен загар."
"свинско месо - 600 г гърди
зеле - 1 средно голяма зелка
лук - 1 глава кромид
чесън - 2 скилидки
лютеница - 260 г едросмляна
дафинов лист
черен пипер
червен пипер
сол
олио - 120 мл
чили - люспи лют пипер по желание","Бабиното свинско със зеле
","Зелето се почиства и нарязва. Намачква се със сол и се поставя в голяма тава и се оставя настрана.

Нарязва се месото на едри парчета.

В тиган на котлона се слага половината от олиото и една скилидка чесън, нарязана на дребно, да се запържи. Като стане златисто-кафяв чесънът, с помощта на решетъчна лъжица той се събира и изважда от мазнината. Този чесън няма да ви трябва повече, целта му е само да овкуси и ароматизира олиото.

В същото олио се добавя свинското и се пържи до златисто, след което тиганътсе маха от котлона и се оставя настрана.

Взима се друг тиган, сипва се останалата половина от олиото, слага се нарязан на ситно кромид лук и другата скилидка чесън, нарязана и тя на дребно, и се поставя на котлона да се пържат.

След като се запържи лукът, се добавя лютеницата, разбърква се и се добавят черен пипер, червен и дафинов лист. Пържи се около минута и се изсипва всичко в тавата при зелето, добавя се и месото заедно с мазнината. С ръце се обърква добре, за да поеме зелето и месото всички съставки, и се слага 200 мл вода.

Свинското със зеле се покрива с алуминиево фолио и тавата се поставя в загрята фурна на 150 градуса за 1 час и 30 минути, след това се изважда тавата, маха се фолиото, разбърква се и се поставя отново без фолио във фурната за половин час на 180 градуса да се запече.

Накрая по желание поръсете с пресен копър и лют пипер на люспи.

Бележка: Свинското месо в рецептата за предпочитане е да бъде по мазничко от гърди, свински врат или бекон."
"свинско месо - 800 г
чесън - 3 - 4 скилидки
лук - 2 глави
зелени чушки - 2 бр.
червени чушки - 2 бр.
гъби - 200 г
домати - 1 и 1/2 ч.ч. консервирани
черен пипер
червен пипер
чубрица
магданоз
олио
сол","Кавърма със свинско, гъби, лук и чушки
","Месото се нарязва на средно големи парчета, чесънът и лукът - на тънки филийки, а чушките и гъбите – на лентички.

В дълбок тиган се налива олио и се сгорещява, слагат се нарязаното на парчета месо, поръсва се малко сол и черен пипер. Всичко се разбърква и се слага капак върху тигана.

Когато месото се запържи, се прибавят чесънът и лукът, а малко по-късно - чушките и гъбите. Ястието се оставя да се готви под капак, като се разбърква периодично.

Щом зеленчуците омекнат, се овкусява с червен и черен пипер, чубрица.

Прибавят се доматите и всичко се разбърква отново.

Температурата на котлона се намалява и кавърмата се готви, докато се изпари водата и остане само на мазнина.

Сервира се нарязан на дребно пресен магданоз."
"свинско месо - 700 г по избор
картофи - 2 кг
моркови - 1 бр.
червен пипер - 1 бр. (чушка)
лук - 1 глава
доматен сок - 500 мл
сол
чубрица
черен пипер
бульон - 1 бр.","Свинско месо с картофи на фурна
","Режем месото на средни парченца и варим около 1 час.

В дълбока тава режем картофите и моркова на едри кубчета и добавяме дребно нарязания лук и червен пипер. Овкусяваме със сол, чубрица, черен пипер и бульончето.

След това объркваме всичко много добре, докато се смесят всички съставки. Добавяме и сол.

Доливаме вода, за да се покрият продуктите, и нареждаме месото най-отгоре.

Слагаме фолио и печем месото в предварително загрята фурна около 1 час и 15 минути на 200 °C. Доматеният сок се слага към края, когато картофите и месото са поомекнали.

След това махаме фолиото и печем още 15-20 минути до равномерно запичане на месото и получаване на златиста коричка на месото.

С използването на фолио месото става много крехко и вкусно.

Може да използвате тази рецепта, когато готвите и свински ребърца.

Добър апетит!

Свинското месо с картофи на фурна е готово.

Забележка: Ако сложите доматения сок твърде рано, картофите може и да останат твърди, защото киселината на домата пречи да се сготвят."
"свински пържоли - 1 кг
сол - 1 ч.л.
чубрица - ч.л.
червен пипер - ч.л.
черен пипер - на вкус
олио","Крехки свински пържоли на фурна
","Накланяте една тавички и слагате всички подправки в получилия се наклон заедно с малко олио и вода, колкото да се получи кашичка от подправките.

Ако пържолите ви са много мазни, може да не слагате олио. Начуквате пържолите и започвате да ги овалвате в кашата от подправки и да ги редите в тавичката.

След като овкусите всички пържолите и ги наредите, покрийте тавата с фолио и ги сложете да се пекат в предварително загрята фурна на 180°C .

След един час махнете фолиото и ги запечете до готовност. Могат да се сервират с гарнитура по желание.

Рецептата има възможност да се допълни с гъби, които се нареждат върху свинските пържоли.

Това е една изключително лесна рецепта за крехки свински пържоли на фурна с приятно вкусен ефект."
"свински врат - 1 кг
кисели краставички - 5 - 6 бр.
гъби - 400 - 500 г пресни
моркови - 1 - 2 бр.
червeно вино - 1 ч.ч.
брашно
сол
черен пипер
чубрица
олио","Свински пържоли с гъби и кисели краставички на фурна
","Месото се нарязва на тънки пържолки и се овкусява със сол и черен пипер. Всяка пържола се овалва в брашно и се изпържва в тигана докато придобие златист цвят.

Нареждаме ги в тава и се заемаме със зеленчуците. Краставичките и морковите нарязваме на кубчета, а гъбите на филийки.

Слагаме ги в тигана да омекнат. Изцеждаме от излишната мазнина с решетъчна лъжица и ги слагаме върху пържолите. Поръсваме с чубрица.

В същия тиган правим и соса. В останалата мазнина запържваме 2-3 с.л. брашно и добавяме виното, като бъркаме енергично. Добавяме и малко вода, слагаме малко черен пипер и оставяме соса да покъкри.

Поливаме пържолите със соса и печем в загрята фурна до готовност. Месото става на мозък и не е необходимо боравенето с нож."
"кисело зеле - 2 зелки
свинско месо - 1.5 кг вратно
свински гърди - 1 кг
свинска мас - 300 г
дафинов лист
червен пипер
черен пипер - смлян
черен пипер - на зърна","Кисело зеле със свинско
","На дъното на тенджера сложете половината мас. Отгоре сложете едната нарязана зелка.

Нарежете месото и го наредете върху зелето. Сложете дафинов лист и поръсете с черният и червен пипер.

Покрийте месото с другата нарязана зелка. Отгоре сложете останалата мас, дафинов лист, няколко зърна черен пипер и поръсете с червен и черен пипер.

Сипете вода до половината на тенджерата. Щом зелето със свинско заври, намалете котлона на най-слабо и варете 4 часа под капак, без да разбърквате."
"свинско месо - 500 г, нарязано на късове
картофи - 1 - 1.5 кг
чушки - 2 броя, червена и зелена
моркови - 1 - 2 броя
лук - 1 голяма глава
домати - 300 г от консерва
брашно - 2 - 3 с.л.
сол
дафинов лист - 1 брой
черен пипер
червен пипер
магданоз - пресен
мазнина","Картофена яхния със свинско
","Загрейте мазнина в тенджера и сложете свинското да се запържи равномерно. След това го извадете и в същата мазнина запържете нарязаните лук, моркови, чушки.

Щом омекнат, долейте доматите, 1 ч.ч. гореща вода и сипете облените и нарязани картофи. Сложете дафиновия лист и нека се вари под капак за 10 минути.

След отва сипете запърженото свинско, прибавете останалите подправки на вкус, разбъркайте добре и доварете картофената яхния.

Накрая по желание може да сгъстите соса с размитото в малко вода брашно. Поднесете порция картофена яхния със свинско със стръкчета пресен магданоз."
"свинско месо - 500 г
лук - 7 - 8 глави кромид
чушки - 7 - 8 бр. печени
доматен сос
олио - масло
вино - 10 мл
вода
черен пипер
червен пипер
сол","Класическа свинска кавърма
","Свинското месо го измиваме, нарязваме го на жулиени. Слагаме го в тенджера. Първо го задушаваме, след това го пържим до готовност.

През това време нарязвам лука на полумесеци. Изваждаме месото в една купа и го покривам.

В същата тенджера слагам лука и го пържим и него до готовност, добавяме червен пипер, връщаме месото.

Слагаме доматен сос и нарязаните чушки. Разбъркваме добре и го оставяме малко да покъкри на тих огън.

Преди да махнем ястието, слагаме малко винце, овкусяваме с черен пипер и сол.

Сервираме кавърмата в гювечета и поръсваме на ситно нарязан магданоз."
"свински джолан - 1 бр. голям
мед - 3 с.л.
бира - 300 мл тъмна
сол
черен пипер
мащерка
кимион
бахар
чесън - 1 скилидка
лют пипер - 1/2 ч.л.
зехтин - 30 мл
бульон - 150 мл","Мераклийски печен джолан
","Направете марината за месото, като в купа сложите бирата, подправите, зехтина, мед и счукания чесън. Разбъркайте всичко, сложете месото в дълбока чиния и го намажете с ръце - втрийте хубаво с ръце, а останалото излейте около месото.

Оставете месото в хладилника за 3 часа да се маринова, извадете и преместете джолана в тава. Сипете половината от останалата марината около джолана и долейте бульона.

Покрийте тавата с алуминиево фолио и печете в загрята фурна на 160 градуса за час и половина.

Махнете фолиото, намажете месото с останалата марината и допечете още 30 мин до получаване на приятен загар."
"свинско месо - 1 бр. заден джолан
картофи - 5 - 6 бр.
праз - 2 стръка
моркови - 2 бр.
гъби - 5 бр.
чушки - 2 бр. зелена и червена пиперка
сини сливи - 1 шепа, сушени
домати - 1 к.ч. смлени
люти чушки - 1 бр. сушена
чесън - 1/2 глава
червено вино - 100 мл
вода - 100 мл
олио
сол
червен пипер - пушен
дафинов лист - 2 листчета
салвия - 3 - 4 листчета
бахар - няколко зърна
черен пипер - няколко зърна
универсална подправка - готов микс за свинско месо","Свински джолан в гювеч
","Започваме с подготовката на свинския джолан. За целта използвах заден джолан с кожа. Първоначално го измих и накиснах във вода за около час.

След това го подсушаваме, правим прорези по кожата, посоляваме го и обтриваме с микс от подправки за месо. Оставяме така джолана за няколко часа в хладилника, за да поеме ароматите от подправките.

Отделно обелваме картофите и нарязваме на едри парчета. Същото правим и с морковите. Праз лука, гъбите, зелената и червената пиперка също се нарязват също на едро. В купа поставяме нарязаните зеленчуци, прибавяме смлените домати (може да са и от консерва) и сушени сини сливи.

Най-добре сливите да са без костилка. Подправяме зеленчуците със сол и червен пипер. Прибавяме зърната черен пипер и бахар. Прибавяме малко олио и разбъркваме хубаво. На дъното на глинен гювеч поставяме свинския джолан.

Около него нареждаме подготвените зеленчуци. Отгоре слагаме една суха люта чушка и половин глава чесън, срязана напречно. Прибавяме две дафинови листенца и няколко от сушена салвия. Заливаме ястието с малко червено вино и вода.

Слагаме гювеча в студена фурна. Печем около четирийсет минути на 250 градуса, след което градусите се намаляват на 200. Печем още около два часа и половина, или докато месото започне да се отделя от кокала.

Свинският джолан в гювеч се поднася топъл!"
"свински врат - 1 кг
свински гърди - 300 г
праз - 4 стръка
мас - 4 с.л.
сол
черен пипер","Свинско месо с праз лук
","Нарежете месото на хапки.

Сложете маста в тиган и прибавете месото. Пържете до готовност като го разбърквате периодично.

През това време изчистете и нарежете лука на едро и го добавете при готовото месо.

Посолете и поръсете с черен пипер.

Разбъркайте и щом празът омекне махнете от котлона."
"свинско месо - 1 кг
кисело зеле - 2 бр.
черен пипер
червен пипер
олио - 2/3 ч.ч.
вода - 2 ч.ч.
дафинов лист - 2 - 3 листа","Кисело зеле със свинско на фурна
","Месото се почиства и се нарязва на хапки. Зелките се измиват, нарязват се и заедно с месото се слагат в херметическа тенджера.

Овкусяват се с черен и червен пипер, 2-3 дафинови листа и олио. Прибавят се 2 ч.ч. олио и се вари около 45 минути.

След това всичко се изсипва в тава и се пече около 20 минути /или докато изври останалата вода/ в предварително загрята до 250 градуса фурна.

Киселото зеле със свинско на фурна е готово."
"свинско месо - пържоли 4 бр. от врат
зехтин - 30 мл.
мед
оцет - 30 мл.
соев сос
чубрица","Свински пържолки с мед и соев сос
","Вземате една по - дълбока паничка и също така една кутия с капак, в която могат да се съберат пържолките.

Изсипвате една супена лъжица мед в паницата. Прибавяте олио или зехтин при меда, оцета и соев сос – според вкуса ви и накрая чубрица и бъркате.

В получената смес потапяте свинските пържолки и ги редите една по една в кутийката, ако ви остане от сместа – излейте я и нея в кутията.

Затваряте кутията, слагате в хладилника за половин - един час.

Пържолите се пекат в намазнена тава."
"брашно - 2 ч.ч.
захар - 1 ч.ч.
яйца - 3 бр.
олио - 4 - 5 с.л.
бакпулвер - 1 пакетче (10 г)
канела - 1 ч.л.
ябълки - 3 средни",Пухкав ябълков кекс,"Яйцата и захарта се разбиват с миксер. Прибавят се олиото и канелата, после брашното и бакпулвера (задължително да се пресеят със сито, за да стане пухкав кексът).

Ябълките се обелват и настъргват (не предварително, за да не потъмняват) и се добавят в сместа. Разбърква се с лъжица до получаване на еднородна смес.

Добавя се в тава или кексова форма, като дъното предварително е намазано с олио.

Пече се ябълковия кекс 50-60 минути в загрята фурна на 150 градуса."
"брашно - 2 ч.ч.
яйца - 4 - 5 бр.
захар - 1 ч.ч.
сода бикарбонат - 1 ч.л.
бакпулвер - 1 пакетче (10 г)
кисело мляко - 1 ч.ч.
олио - 1/2 ч.ч
орехи - 1/2 ч.ч. смлени
ванилия - 2 бр (4 г)","Бърз кекс с кисело мляко
","Разбийте яйцата заедно със захарта. Угасете содата в киселото мляко, добавете бакпулвера, олиото, смлените ореховите ядки и ванилиите.

Всички продукти се разбиват заедно до получаване на хомогенна смес.

Кексът се изсипва в намазнена тава и се пече в предварително загрята на 180 градуса фурна за 30 минути. Може да го поръсите с пудра захар.

P.S. За още по-вкусен кекс можете да сложите и парченца черен шоколад или шепа натрошени орехи в кексовата смес."
"яйца - 6 бр.
захар - 10 с.л. /1ч.ч./
брашно - 14 с.л.
бакпулвер - 1 бр.
мармалад - 350 гр.
олио - 2 с.л.
пудра захар - за поръсване","Руло с мармалад и пудра захар
","Разбиваме яйцата със захарта. Прибавяме брашното, пресято заедно с бакпулвера.

Сместа изсипваме в квадратна тавичка покрита с хартия за печене и намазана с олиото. Разстиламе я равномерно в цялата тавичка.

Печем в силна фурна на 190 градуса до слабо розово. Вадим от фурната и още топло го обръщаме върху мокра кърпа. Отстраняваме хартията.

Мажем топло с мармалад и завиваме на руло. Изстинало го ръсим с пудра захар."
"бисквити - 200 г
маскарпоне - 250 г
крема сирене - 450 г
сметана - 400 мл течна сладкарска
захар - 150 г
желатин - 6 г
сладко - 1 бурканче
масло - 120 г","Чийзкейк с маскарпоне и сладко от боровинки
","Намачкайте или смелете едро бисквитите.

Разтопете маслото и го сипете при бисквитите. Омесете тесто и го разстелете във форма за торта.

Разбийте захарта, маскарпонето с крема сиренето и постепенно добавете разбитата сметана.

Пригответе желатина по указание на опаковката - набъбва в студена вода, след това се разтопява н водна бана, без да завира, и го добавете към сместа.

Разбъркайте внимателно и изсипете върху блата. Приберете тортата в хладилника за една нощ.

На другият ден извадете чийзкейка от формата и намажете със сладкото."
"прясно мляко - 1/2 л пълномаслено
яйца - 3 броя
захар - 1 ч.ч.
ванилия - 2 пакетчета или есенция","Домашен сладолед
","Сложете млякото да се свари.

Разбийте яйцата със захарта и прибавете 2 ванилии.

Прибавете яйчената смес към млякото и бъркайте сместа, докато заври и леко се сгъсти. Оставете да се охлади настрана, като от време на време разбърквате.

Готовата смес прехвърлете в купа и разбийте с пасатор за малко, за да влезе въздух в сместа.

Сложете сладоледа в камерата, за да се замрази.

На няколко пъти разбивайте сместа с миксер, за да се не образуват големи кристали, а да стане хомогенен.

Поднесете млечния сладолед със сладко, плодове или топинг по избор."
"банани - 4 броя
прясно мляко - 400 мл.
сметана - 200 мл. сладкарска
ванилия - 5 мл есенция (2 ампули)
захар - 100 - 120 г","Домашен сладолед с банани
","Към предварително пасираните на гладко пюре банани добавете прясното мляко, сметаната, захарта и ванилията. Разбийте много добре до хомогенност и по желание сложете съвсем малко безвредна жълта боя, за да придобие сладоледът по-апетитен вид.

Ако имате машина за сладолед, сложете сместа в нея за 30 минути. Ако ли не сложете кутията със сместа във фризер и след около 30-40 минути го извадете и го разбийте наново.

Върнете в камерата, докато започне да се замразява. Тогава пак го извадете и добре го разбийте. Остава единствено да върнете домашния бананов сладолед да се замрази за няколко часа."
"сметана - 900 мл - 1 л. течна, сладкарска, неподсладена, 35% масленост
кондензирано мляко - 370 г
плодове - за гарниране, по желание","Домашен сладолед с кондензирано мляко
","Разбийте сметаната до кремообразност без да прекалявате, за да не се пресече. Използвайте 900 мл, ако искате по-сладък сладолед, или 1 литър за не чак толкова натрапчива сладост.

Към разбитата сметана добавете на части кондензираното мляко и разбърквайте с плавни движения, за да се задържи сместа възможно по-пухкава.

Когато постигнете хомогенност прехвърлете в съд, подходящ за замразяване. Не е нужна машина за сладолед, нито разбъркване, тъй като и без това си става кремообразен сладоледът.

Покрийте плътно със стреч фолио, хубаво да прилепва, за да не се образуват кристали.

Прибетете във фризер за минимум 6 часа.

Преди сервиране извадете сладоледа, за да се отпусне леко и да ви е по-лесно да загребвате топки или с лъжица. Аз понякога го правя и в индивидуални купички, както на снимката.

Гарнирайте домашния сладолед с кондензирано мляко с плодове по избор и поднесете за радост на малки и големи лакомници."
"шоколад - 100 г
захар - 80 г
сметана - 200 г
прясно мляко - 100 мл","Домашен Шоколадов Сладолед
","Шоколадът се надробява и се стопява на водна баня.

Прибавят се млякото и захарта.

Сместа се разбива добре и се оставя да се охлади.

Разбива се още веднъж, след което се смесва с разбитата сметана и се замразява.

Преди да се замрази напълно, шоко сладоледът се вади на 2-3 пъти и отново се разбива с миксер, за да стане пухкава консистенция без ледчета.

Може да се сервира домашен шоколадов сладолед с бишкоти, нарязани на ивици бадеми и др."
"сладолед - 500 г
бисквити - 1 пакет обикновени
яйца - 3 броя
кокос - 2 с.л. стърготини
прясно мляко - 1 с.л.
олио - за пържене
захар - 1 ч.л.
сол - 1/3 ч.л.","Паниран сладолед
","Оформете сладоледа на топки, които трябва да сложите във фризера за 1 час, за да се стегнат добре.

Натрошете бисквитите и заедно с кокосовите стърготини ги смелете в блендер.

Разбийте 2 яйца с прясното мляко + 1 ч.л. захар и 1/3 ч.л. сол.

Топките сладолед оваляйте първо в яйчената смес, а след това в смлените бисквити.

Отново ги сложете във фризера за 30 минути. Към останалото яйце се разбива и третото.

Загрейте силно мазнината за пържене.

Овалвайте отново всяка топка сладолед в разбито яйце и слагайте да се изпържи за секунди.

Поднесете топките паниран сладолед веднага с гарнитура от шоколадов сироп, сметана или др."
"картофи - 1 кг
зехтин - 6 с.л. пълни
червен пипер - на вкус
шарена сол - на вкус
сол - на вкус","Картофен чипс
","Почистете картофите, обелете ги и ги нарежете на тънки филийки. Поръсете ги със сол, червен пипер, а по желание и с шарена сол и объркайте добре с олио или зехтин.

Застелете голяма тава с фолио, намазнете леко и подредете картофените филии, които не трябва да се застъпват много. Сложете да се пекат в умерено загряна фурна. Когато са готови от едната страна, обърнете от другата.

Ако искате, може и да изпържите чипса в обилно количество олио, като внимавате да не го препържите."
"брашно - 300 г
вода - 100 мл
зехтин - 70 - 80 мл
черен сусам - 1 с.л.
сусам - 1 с.л. обикновен
червен пипер
чубрица
сол","Домашни солети
","В купа смесете водата със зехтина и солта на вкус.

Към течните съставки добавете предварително пресятото брашно.

С ръка замесете еластично тесто, ако ви се струва прекалено меко, добавете брашно, а ако полепва, добавете още малко зехтин. Накрая добавете сусама и подправките и омесете, докато се разпределят равномерно.

След като е готово, оставете на стайна температура да почине за около 30 минути.

Може да се разточи на плот - не залепва заради зехтина, може и върху фолио, ако не ви се цапа. Колкото по-тънко го разточите, толкова по-хрупкави ще станат.

С помощта на ножче нарежете на лентички гризините.

Печете в предварително загрята фурна на 200 градуса за около 10-15 мин.

Печете солетите върху хартия за печене или в незалепваща тава."
"масло - 50 г
брашно - 100 г
яйце - 1 бр.
кашкавал - 50 г твърд настърган
сол - 1щипка
семена - 1 с.л. микс","Солени маслени гризини
","В купа нарежете маслото на парчета. Сложете брашното, кашкавала, солта и семената. Разбийте яйцето в друга купа и отделете 2 с.л. (за намазване). Добавете и яйцето.

Разбъркайте всичко с ръце. Готовото тесто завийте в стреч фолио и оставете за 30 мин. в хладилника.

Извадете и разточете върху набрашнена повърхност във форма на правоъгълник. Нарежете на ленти по около 1 см.

Всяка лента завийте на спирала, като внимавате да не се скъса тестото.

Поставете готовите пръчки в тава, застлана с хартия за печене.

Намажете гризините с яйцето, което заделихте.

Печете на 190 градуса до приятен златист загар."
"яйца - 2 бр.
прясно мляко - 2 ч.ч.
сирене - 350 г
сол - 1 щипка
брашно - 3 ч.ч.
мая - 20 г прясна
мазнина - 8 с.л. (олио, масло, мас, зехтин)","Мързелив тутманик със сиренце
","В голяма купа сипете леко затопленото мляко и разтворете маята в него.

Добавете разбитите яйца, солта и разбъркайте, прибавете на части пресятото брашно и бъркайте в една посока с шпатула, сместа ви трябва да е гъста и гладка.

Надробете сиренето към нея на по-едро и внимателно разбъркайте до смесване.

Сипете сместа в тава, в която предварително сте поставили и разпространили равномерно половината мазнина, върху сместа разпространете и останалото количество мазнина.

Поставете тавата на топло място за около 20 минути и нагрейте фурната на 180 градуса. След определеното време поставете тавата във нагрятата фурна и печете тутманика до готовност."
"яйца - 4 бр.
брашно - 2 ч.ч.
кисело мляко - 1 ч.ч. + 1 ч.л. сода бикарбонат
олио - 1/2 ч.ч.
сирене - 300 г","Мързелива баница за 30 минути
","Разтворете содата в киселото мляко, докато шупне и добавете към нея яйцата заедно с брашното и олиото. Всичко се разбива лесно с миксер за общо 5 минути.

Към полученото лепкаво тесто добавете натрошеното сирене с шпатула. Сипете сместа в тава (до 26 см диаметър), която сте намазнили и набрашнили леко.

Изпечете мързеливата баница в загряна на 180 градуса фурна (с вентилатор). Печенето отнема около 20-25 минути - до суха клечка.

Готовата баница напръскайте със студена вода и запарете с кърпа."
"яйца - 4 бр.
кисело мляко - 1 ч.ч.
сода - 1 ч.л.
сирене - 250 - 300 г
олио - 3 - 4 с.л.
брашно - 2 ч.ч.
олио - за намазване
брашно - за поръсване","Солен кекс със сирене
","В купа чупим яйцата и разбъркваме хубаво с вилица, след което добавяме киселото мляко, в което предварително слагаме содата.

Разбъркваме хубаво с лъжица, след което натрошаваме сиренето, разбъркваме отново и добавяме олиото, и постепенно с лъжица прибавяме брашното, като не спираме да бъркаме.

В намаслена и посипана тава или форма за кекс изсипваме сместа.

Печем соления кекс в предварително загрята фурна до готовност."
"брашно - 500 г
мая - 20 г жива
яйца - 1 бр.
прясно мляко - 150 мл топло
вода - 120 мл
оцет - 1 ч.л
сол - 1 ч.л
захар - 1 ч.л
сирене - 200 г
олио - 100 мл","Пухкави милинки
","Разтворете маята и захарта в топла вода оставяме, докато започне да се образува пяна. В дълбока купа сипваме прясното мляко, сол, яйцето, оцет и олиото. Добавяме брашното, маята и постепенно и замесваме меко тесто.

Оставяме да втаса в намаслена тава, докато обемът му се увеличи 3 пъти. Намасляваме си ръцете и оформяме малки топки, които редим в намаслена тава.

Поръсваме ги със сирене и ги оставяме да втасат отново за 20 минути. През това време запържваме 1 супена лъжица брашно и 2 щипки шарена сол в горещото олио.

Още докато е топло, заливаме втасалите милинки и ги слагаме в загрята на 180-200 градуса фурна. Печем до зачервяване и след това ги намазваме с масло и покриваме с кърпа за 15 минути."
"гъби - 300 г
бекон - 250 г
краве масло - 50 г
яйца - 4 бр.
заквасена сметана - 1/2 кофичка
сода бикарбонат - 1/2 ч.л.
кашкавал - 0.150 г
кисели краставички - 200 г
краве сирене - 100 г
черен пипер
сол","Солен кето кекс без брашно
","Гъбите се почистват и нарязват на шайби. Те се задушават заедно с бекона с малко масло.

Задушените бекон и гъби се изсипват в кексова форма.

Яйцата се разбиват и към тях се добавя заквасената сметана, примесена със содата.

Тази заливка изсипваме в тавата.

Добавят се киселите краставички, нарязани на кубчета. Накрая се настъргват отгоре сиренето и кашкавал върху вкусния солен кекс.

Овкусяваме соления кето кекс без брашно със сол и черен пипер.

Печем диетичния солен кекс на 180 градуса до зачервяване."
"гъби - 200 - 300 г пресни
вино - 1 ч.ч. бяло
сол
черен пипер - млян, на вкус
брашно - 4 с.л.
масло - 4 - 5 с.л.
индийско орехче - 1 щипка","Гъбен сос за пържоли
","Почистете гъбите и ги нарежете на парчета. Изсипете ги в 3 ч.ч. вряща подсолена вода, в която са прибавени чашата вино, сол, черен пипер. Всичко ври половин час, след което бульонът се отделя от гъбите.

Отделно се запържва брашното с маслото и се разрежда с гъбения бульон, след което се добавят и самите гъбки. Прибавете индийското орехче и оставете соса да ври на слаб огън около 10 минути. Ако стане прекалено гъст, се разрежда с малко гореща вода.

Сервира се на пържола с гарнитура от пържени картофи."
"олио - 380 мл
лимонов сок - 1 с.л. прясно изцеден
яйца - 2 бр. пресни, със средна големина
сол - 1 или 2 щипки","Домашна майонеза за 30 секунди
","Набавете си тесен и висок съд, в който да направите майонезата. Сложете олиото и яйцата вътре, след което добавете подправките.

Включете пасатора на висока степен и го потопете до дъното на съда. Разбивайте в продължение на 8 секунди и бавно го изтегляйте нагоре. Много скоро ще видите, че майонезата е готова.

Ако не сте доволни от нейната гъстота, можете да я коригирате с малко олио. В случай че предпочитате майонезата да има по-интересен вкус, можете да прибавите към нея и други подправки.

P.S. Много е важно яйцата да бъдат със стайна температура!"
"прясно мляко - 1 л.
масло - 50 гр.
брашно - 50 гр.
индийско орехче","Класически Сос Бешамел
","Стопете маслото и свалете съда от огъня.

Сложете брашното, сол на вкус, настърганото индийско орехче и ги разбъркайте. След това на умерен огън към сместа прибавете постепенно топлото мляко.

Бъркайте соса Бешамел непрекъснато, докато заври и получите желаната гъстота."
"домати - 500 г белени (може и от консерва)
олио - 1 к.ч.
лук - 1 малка глава
праз - 1 стрък
чесън - 2 скилидки
чушки - 1 бр.
целина - 1 малък корен
моркови - 1 бр.
брашно - 2 с.л. препечено
червен пипер - 1 ч.л.
фиде - 1 шепа, по желание
черен пипер
сол
магданоз - 1 малка китка",Доматена супа,"Трите вида лук - праз, кромид и чесън, се почистват и нарязват на ситно. Слагат се в тенджерка с олиото и се запържват.

Добавя се към тях почистената от семената и нарязана на дребно чушка, нарязаната на кубчета целина, настърганият морков. Когато зеленчуците се задушат, се добавя червеният пипер и препеченото брашно. След това се добавят белените и нарязани на кубчета домати заедно с отделилия се сок.

Поръсват се със щипка захар, сол и черен пипер на вкус. Щом доматите заврат, се налива гореща вода литър - литър и половина, според желаната гъстота на супата. Оставя се супата да покъкри на печката 15-20 минути и преди поднасяне се поръсва със ситно скълцан пресен магданоз.

По желание 10 минути преди да стане готова доматената супа, може да се добави стиска (малка шепа) фиде."
"краставици - 1 брой по - голяма или 2 броя средни
кисело мляко - 2 кофички (1 кг)
орехи - 1 пълна шепа натрошени
чесън - 2 - 3 скилидки или на вкус
вода - на око студена
копър - 1 връзка
зехтин - 3 - 4 с.л.
сол - на вкус
черен пипер - прясно смлян на вкус
бял пипер - 3 щипки","Традиционен Таратор
","Обелете краставиците, като оставите само тънки резки от тъмно зелената част, което ще придаде по-приятен вид на таратора. Настържете я или я нарежете на ситни кубчета.

Разбийте 2 кофички кисело мляко добре и ги сипете в тенджерка. С вода изплакнете кофичките, за да оберете остатъка от тях и разбъркайте към киселото мляко. Добавете толкова студена вода, че да получите гъстотата на таратора, която искате.

След това сипете краставиците, както и настъргания или накълцан ситно чесън, част от натрошените орехи, нарязания ситно копърът, черен и бял пипер на вкус. Накрая объркайте финално със зехтина/олиото и посолете на вкус.

Разсипете така приготвения таратор в купички. Украсете с малко натрошени орехи и стръкче копър и поднесете."
"оцет - 1 - 2 с.л.
вода - 1.5 л.
сол
яйца - 8 бр.
кисело мляко - 400 мл краве
краве сирене - 350 г
чесън - 2 - 3 бр. скилидки
краве масло - 5 с.л.
олио - 3 с.л.
червен пипер - 1 - 2 ч.л.
магданоз - 1 връзка, ситно нарязан (по желание)",Яйца по панагюрски,"В дълбок съд се налива водата, слага се на котлона, добавя се солта и оцетът и се изчаква да заври. Счупете от ниско едно по едно яйцата внимателно в черпак и след това постепенно ги пуснете във врящата вода. Захлупете съда и ги варете на слаб огън. Ако обичате по-рохки яйца, ги варете около 3 минути, ако ги предпочитате по-твърди, ги варете поне 5 минути.

Когато се забулят хубаво, с помощта на решетъчна лъжица ги извадете внимателно и леко ги отцедете.

Подправете киселото мляко с начукания (в хаванче) чесън и малко сол.

Сиренето натрошете леко и разпределете в четири чинии. По желание може да залеете сиренето с две супени лъжици от водата, в която приготвяте яйцата.

Във всяка чиния сложете върху сиренето по две яйца. Млякото сипете отстрани.

Маслото с олиото загрейте на тиган. Ако сложите само масло, то ще прегори.

Не слагайте червения пипер в тигана!

Поръсете с червения пипер яйцата в чиниите и разсипете от загрятото масло във всяка порция.

По желание яйцата по панагюрски се поръсват със ситно нарязан пресен магданоз. Може и копър."
"яйца - 3 бр.
сирене - 50 грама
шунка - или шпеков салам
олио",Омлет,"Разбийте яйцата в някакъв съд. Добавете 20-25 грама настъргано сирене.

При добре нагрято олио добавете сместа. Обърнете при зачервяване, ако някой иска може да не го обръща.

От единия край сложете нарязаната шунка и настържете останалото сирене върху шунката.

После внимателно покрийте плънката с другата половина на омлета, за да заприлича на полукръг.

Сервирайте в чиния с подходяща за сезона салата."
"яйца - 4 броя
олио - 4 с.л.
сол
черен пипер
магданоз - ситно накълцан или сух, за поръсване","Яйца на очи
","Загрейте мазнината в тиган с незалепващо покритие. Бързо чуквайте яйцата и ги пускайте от ниско. Посолете, поръсете с малко черен пипер и похлупете за капак, за да се задушат.

Щом жълтъците леко се втвърдят, са готови. Махнете от котлона, разпределете яйцата в 2 чинии и ги поръсете с магданоз и чубрица по желание."
"бутер тесто - 1 пакет
кашкавал - около 250 г
яйца - 1 брой, голямо или 2 малки
чубрица - 2 - 3 щипки
риган - 2 - 3 щипки","Лесни бутерки с кашкавал
","От охладеното бутер тесто изрежете желаните форми.

Настържете кашкавала и го объркайте с разбитото яйце и подправките.

Във всяка форма сложете от плънката по дължина и прегънете, като леко притиснете краищата.

Подреждайте бутерките с кашкавал в леко подмазнена тава.

Намажете ги по желание с разбито с малко олио яйце и сложете да се изпекат в умерено загряна фурна, докато хубаво се надигнат и придобият приятен загар."
"бутертесто - 1 пакет
шоколад - 2 бр
яйца - 1 бр.","Домашни кроасани
","Разстилате тестото на работния плот. Шоколада накълцвате. Може да добавите и накълцани ядки по избор. Нарязвате тестото на парчета с големина по избор, слагате от плънката и завивате във формата на кроасан.

Може да намажете краищата на тестото с малко яйце. Само в краищата трябва да завиете и натиснете добре тестото.

Печете на 200 - 220 градуса за 10 - 15 минути."
"бутертесто - 500 гр.
сладко
пудра захар","Бутерки със сладко
","От бутертестото се изрязват квадратчета със страни около 8-10 см.

На вяко квадратче се правят разрезчета - около 2 см - от външните ъгълчета към вътрешността. По средата се слага сладко, като не трябва да е много течно.

Пекат се на предварително загрята на 220 градуса фурна, около 10 минути.

Като се извадят от фурната се поръсват обилно с пудра захар."
"бутертесто - 1 пакет
колбаси - 200 г шпеков салам
кашкавал - 250 г
яйца - 1 бр.","Бутерки със салам и кашкавал
","Изваждате тестото от опаковката, набрашнявате малко плота и леко го разпъвате с точилка.

Режете на триъгълници по-малки или по-големи - вие решавате колко големи искате да бъдат бутерките.

Отстрани режете на няколко места, както съм показала на снимката, а по средата редите по няколко кръгчета салам, а върху него ивица от кашкавал.

Завивате двата края, разбивате яйцето и намазвате отгоре всяка бутерка.

Слагате да се изпекат в загрята фурна до златисто."
"дивеч - 8 пъдпъдъка
сланина - 200 г
вино - 1/2 ч.ч. бяло
червен пипер - 1/2 ч.л.
чубрица - на вкус
масло - 40 г краве
сол
бульон - 400 мл зеленчуков
вино - 200 мл бяло
черен пипер - на зърна
олио - 2 с.л.","Печени пъдпъдъци
","Сложете пъдпъдъците да киснат във вода и оцет, след което ги подсушете. Пригответе марината от зеленчуковия бульон, бяло вино, черен пипер на зърна и 2 с.л. олио, които са врели 10 минути в съд на котлона. Оставете я леко да се охлади и накиснете в нея пъдпъдъците за 3 часа.

Намазнете тава и сложете в нея пъдпъдъците. Върху всеки намазан с масло пъдпъдък сложете парчета сланина. Полейте с другото вино и малко от маринатата и поръсете с подправки на вкус. Покрийте тавата с фолио и сложете да се пече в умерено загряна фурна. Накрая махнете фолиото и доопечете до приятен загар."
"фазан - 1 бр.
моркови - 2 бр.
лук - малки главички 250 г
чесън - 1/2 глава
гъби - 100 гр.
бяло вино - 2 ч.ч.
маслини - 10 бр.
сол
черен пипер
дафинов лист","Фазан на фурна
","Сварете фазана за 20 минути. Нарежете на парчета и подредете в тавичка.

Добавете лукчетата, нарязани на едро моркови, нарязаните гъби, целите скилидки чесън, подправките и бялото вино.

Завийте с фолио и оставете във фурната на 180 градуса за около 1 час.

Малко преди да стане готово ястието с фазан, добавете маслините и запечете без фолио."
"конско месо - 1 кг или повече
морска сол - 2 пакета за 1 кг конско
подправки - около 70 г за 1 кг месо, микс от червен, черен пипер, сминдух, чубрица и т.н.","Конска пастърма
","Изберете месо без кости, сухожилия и хрущяли, което се реже по дължината на мускула.

Пригответе си дълбок съд и започнете да редите - ред морска сол, ред месо и завършете със сол.

Оставете да престои така между 5-7 дена. След това изкиснете месото в студена вода за 7 часа, като водата се подменя на всеки час. Ако е все още солено, може да го държите по-дълго.

Подсушете добре месото и го оваляйте обилно в смес от всички подправки, които сте приготвили.

Парчетата месо пробийте с шило и прокарайте връв. Провесете ги на проветриво място, за да се суши пастърмата за около 2-3 седмици."
"тиквички - 800 г
свинска кайма - 500 г
яйца - 4 бр.
заквасена сметана - 100 г 20 %
кашкавал - малко
пресен лук - 1 - 2 стръкчета
сол - на вкус","Тиквички с кайма и кашкавал на фурна
","Тиквичките се нарязват на малки кубчета. Объркват се с мазнина и сол и се слагат да се пекат в предварително загрята фурна на 200 °C за 20 минути.

Използвам кокосово масло без аромат. През това време каймата се запържва хубаво.

След това се прибавя към омекналите тиквички заедно с лука. Сложих да се пекат още 5 минути.

Яйцата и сметаната се разбиват и сместа се изсипва при тиквичките с каймата.

Всичко се обърква хубаво и се слага да се готви сочната запеканка с тиквички още 10 минути.

Накрая се настъргва кашкавал и се запича само отгоре, докато се зачервят тиквички с кайма и кашкавал на фурна."
